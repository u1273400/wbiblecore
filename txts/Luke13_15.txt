13  Anisiki mi bu dapu anianga omi-e, Galiliapu ma gboloma bere nwo duko Jizos Be piri simeme ani Pailet be ba apu ma, ini agbamie Taumuno Be piriari ogbo. 2. Jizos Be ini pekereme, ìMina Galiliapu ma ini nwo baye gose, o koroma bara ini ma simie tein kirikon Galiliapu mamgba nengi! 3 En-en! A duko o piriabe, omine ominea si ma bu vipikike bebe, omine mgba ini kon fi mi nwo konbia. 4 Sailoam mi bie ognowari mi biki punuma ba mainfasi keme ma kwani-a? O chin bara ani oko fie na mina apu ma sitein Jerusalem bi sime apu mamgba nengime? 5 en-en anike! A duko o piriabe na, omine ominea si ma bu vinpikike bebe, omine mgba ini kon fi mi nwo konbia.î

Mgbolu Chuaka Fig Chin Kabo Mi
6. Anisiki Jizos Be min kabo mi nwo kon ini pirime: ìGbori owubo fig chin nwo dipime oria vain ozu mi bie. O mun ani ogono fig mgbolu dokime okuma ori oriye ofori-e 7 Ani, o nwose oria ozu mi dikidikiari bo be be ye-e, ëDiki, tere-a kura na gbasiye a nwose mianga bo min fig chin mi ogono mgbolu dokiabe, se ari orisa ye ofori-e. Ani pele gbin! Cheye gose ani kiri mi igweinma-au? 8 Okuma ozu mii dikidiki-a bo be pekereme, ëAni weriso, ani sime, senibo, pa gbor kura kenge a nyo soku ani kelema, se fiye pakuma onnwu se sara ani kkelemabia. 9 Anisiki chin mi jin kura bu mgbolu chuame bebe ibime; anike bebe, I ineda ani pele gbinbia.íî

Jizos Be Inyosara Ene Bu Ikeli Eremenibo Gwome
10 Jizos Be gbori Inyosara Ene bu tekewari mi bie yedie simeme. 11 Sitgeme bie sime gbori eremenibo aninyo simeme, ani mainfasi kura nwose ari obimasam, ani ari ibomame, se ari ineda ngisi abu siun gbukumake. 12 Jizos Be ari ori siki o puko deki a chinme, ìEremenibo, i kon-ari obi mi ibu ani sosam!î 13 Ori o barama se aria ogono gbaname, se ani kirikiri ari abu isun gbukukuma se Tamuno Be tokonime.
	14 Tekewari mi bie firinwengibo be iganime na Jizos Be Inyosar Ene bu obi gwome, ani o puko deki okwein tomoni ma piriye-e, ìWa se firinwengi gbein sonio-a din omi-e, ani-erechi omine aria ene ma bie bo obu gwo, okuma Inyosara ene mike!î
	15 NYanabo Be o pekere se nwo beme, ìOmine opikelepepe-a tomoni! Ominea bie tubogboriboo inibo nambulo anikanika inibo asun Inyosar Ene bu o kpo sime nyo bu o fima se o se mun mengi se o piri eka? 16 Mioku ma ani Ebraham furo bie bo-e, oru be mainfasi kura nwose olo gborikiri koroma bo ma; ani bu gbeinka Inyosar Ene mi bu aria bufuka ma bie a pakuma bo?î 17 Oria pekere bipi mi miese bugerere ori na tarakapu ma torusome, anisiki tomoni ma o mie bugbiripuma ye ma gose biebeleme.

Mostad Cin Mgbou Mi Be Kabo 
(Matio 13. 31-32, Mak 4.30-32)

18 Jizos Be gbelame, ìCheye Tamuno Amanyanakiri mi nwo kike? Cheye a nwose ani otoma be? 19 Mim ani simeoki-e. Gboribo mostad chin mgbolu oki se oria ozu bie dipim. Ani senibo eje some, se feni ma mun ani ikpangi ma bu wari namameî.

Fituru  Sumaye Mi Be Kabo
(Matio 13.33)
20 Jizos Be piki gbelarne, ìCheye A nwose Tamuno Amananyanakiri mi otoma be? 21 Min ani simeku-e eremenibo oki se fulawa igbe bie chua gwa fituru sumaye mi simeÁkp simeme, oki mun bebe kpo mi mgba bo su bein siki nwo lame.î

Kpapu Boko Mi
(Matio 7.13-14, 2 1-23)
22  Jizos Be so ama ma na iwoama ma na bie tolu bore ye se tomoni ma die se so Jerusalem mun-abe. 23 Gboribo Ù gbelame, ìI Nyanabo, boka apu kenge mi duaboroma nyanabia ye?î
Jizos Be ini pekereme, 24 ìOmine ominea inyo lalpara nwo mie se kpapu boko mi bie weri somun, aniatibi  ton-a tomoni bukuroma ania bie so dokibia okuma mi ineda eke. 25 Wari mi nyanabo be sise se boko mi palibia ani siki o nungo chie sime se saki book mi gbolo se nwo bebia, Senibo boko mi finji wa piri! ori Û bipi okibia, ëO sime bo nyo a nemike!í 26 Anisiki o piki pekerebia, ëWa iri na fi piki bu gbolomarne minea ama so i yediesam!í 27 Okuma ori piki nwo bebia, ëO sime bo nyo a nemiki. Omine i weri sikima, omine sitibi nyana apu mamgba!í 28 Omine owu piki akafari labia oku diki, omine Ebraham be na, Aizik be na, Jekob be na, ikiankoroapu mamgba na Tamuno Amanyanakiri mi bie nwo oriha siki, okuma omine ma ini o suma pakumabia! 29 Tomoni irua pakapaka nyo na, irua soso nyo na, anibe ogonoju na piki chuku amama na, bu weri bo debul ogono sime ye fibia Tamuno Amanyanakiri mi bie. 30 Anisiyki mioku kuluma bu sime apu ma toroko dabia, se mioku toroko da apu ma kuluma bu simebia.î

Jizos Be Nyana Jerusalem Piri Belema
(Matio 23.3 7-39,)
31 Anisiki mi bu da Farisiapu Jizos Be damabo se nwose beme, ìI mianga pakaso jin anga munbia, aniatibi Herod be i  babia erechi dokiabe.î
32  Jizos Be ini pekereme, ìO mun duko ani punu be piri: ëA mimgba na ba na bu siateme ma nwo desin-abe piki obi gwoabe, se tere karama ene ari iya firi ma nwo nwengi karamahia.í 33 Aniebe soni a pa iya nwengi konbia, mimgba na, ba na, piki berembere ene soni, aniatibi ani sarasarake ikiankorobo jin anga ini nwo ba Jerusalem, bie sikima kima.
34 ìJerusalem, Jerusalem! Ikiankoroapu ma i ini bame, Tamuno Be se i seinma okunwengiapu ma i imgbele se mi gbinme! Ton-a siki ari i bara ma se iya tomoni ma kobiri gboloma ibu piri bime iruoruo oboko pamba se mina awo ma ju bara mi okuma i dukuke! 35 Anierechi mioku ini okorona-okorona iya wari mi sikibia. A kokomaye duko i piriabe i bari i ori eke, oki mun i nwo bebia siki la, ëTamuno Be o belema, Nyanabo Be ere bu boari bo be.î

Jizos Be Buibika Owubo Gwome
14 Gbori Inyosara Ene bu Jizos Be mun Farisiapu ma be gbori tibidabo wari yefi-e mume, se tomoni kpekima sime Jizos Be enyeme. 2 Gbori foin obi kon owubo Jizos Be damabome, 3 se Jizos Be puko deki okwein oloko yedieapu ma na Farisiapu ma na gbelame, ìMinea oloko mi Inyosara Ene bu obi gwo mi ani bereni muno se ani benenika?î 4 Okuma ini duko gboriye soni ofoni-e. Jizos Be ori oki, o gwo se o beme so. 5 Anisiki o nwose ini beme, ìOminea bu be gboribo nemikase gbori owutoku anikanika gbori nambulo nwo nyanase ori Inyosara Ene bu sokoro olulu bie so okuma Û kirikjni Ù sin pakumabo eka inyosara Ene bu?î 6 Okurna ini ineda min mi bu ye se o pekereke.

Buiderima Na Igonikon Na
7 Jizos Be igoniapu ma be dapu ibitein-a kirima seleari oku mi nwo ori siki, ani o min kabo mi kon inimgba piriye-e: 8 ìTomonibo i chin ereya alali nwo mume bebe, ibitein nyo bu kponji sime ma. Ani ineda oko pakabia na opuso nengibo piki nwo chin warabe, 9 se omine igoni bo piri bo be, ani omine mgba chin bo be bo se nwose i bebia, ëYe ori mianga sime. Aniski i bugerere be somun iderima teiin kiri bu simebia. 10 Ani  mi nakaraka, ini i chin siki mun ideriina tein nyo bu sime, miese i chin bo be i damabo se nwo be, I nikio, bo ibitein nyo sime. Min mi osi se isi igoni apu mamgba torukubu i piribia. 11 Aniatibi minabu deki chiema bo goyegoye ini inibo iderimabia, se minabu iderimabo? goyegeye ini inibo deki chiemabia.î
12 Anisik! Jizos Be nwose ori igoni bo piri bo be beme, ìI dede anikaniku saso alali nwo koromari siki, iya ikiapi ma nwo chinma, anikanka iya minapu, anikanika iri na pakumapu, anikanika ye nyana se iri na palia-anga apu, aniatibi oko sime apu ma piki i chinbia se ani bara mi bu i miesa ye mi nwo seni i gbeinbia. 13 I alali koromari siki igwein apu ma nwo chin, ikeli apu ma na, oju bu yetokoroapu ma, piki torumgbolu pun apu ma na 14 se i belema nyanabia, aniatibi ini ineda seni i gbein eke. Tmuno Be mi i gbeinbia ye-e ibi apu ma fibu sisebia siki


Opu Alali Mi Be Kabe Mi
(Matio 22.110)
15 Debul bu sime owuapu ma be gboribo min mi naa se nwo seni Jizos Be beme, ìTamuno Amanyanakiri mi bie debul ogono sime alali fibia apu ma nyanabia bielplp 1abia oku diki!î
16 Jizos Be nwose o beme, ìOpu a1ali koroma gbori owubo simeme, ori ani gose ton-apu chinme.  17 A1li mi bo 1asiki, ori oria firinwengiapu ma firimame na ini mun duko oria igoniapu ma piri-e, na ini ëBo-e, yegoyegoye karakarasam! 18 Okuma inimgba ori bobo saki dukoye nyana minabu pirime.  Tatar bo be nwose firinwengibo be beme, ëAri ozu feme, se a mun ani sime bara dikibia pasisi iya teke bipi mi oki. 19 Jinbo nwo beme, ëA nambulo fesam main main be sono-a a kiri, a mun ari elekima diki-e muabe, pasisi iya teke bioi mi oki. 20 Jinbo nwo beme, ëMioku mi a pa ere sime ye-e, min mi gose ari ineda boke.
21 ìFirinwengibo be vinpiki mun maa aye mamgba nwo duko o nyana bo be pirime. An! nyanalpp be igani ma se Ù nwpse oria finnwengípÁ be bemp, Bo opu ateli ma bie mun piki ama mi bie kala ateli ma na, se igwein apu ma na, oju bu yetokoroapu ma na, torumgbolu pun-apu ma na, piki ikeliapu ma na now oki bo. 22 Bipikalaye boro siki, firinwengibo be nwo beme, ëSenibo i ton bara mi miesam, okuma jin apu sobia bie pa piki kon warabe. 23 Ani nyanabo be nwose firinwengibo be be ye-e Ama mi bie ateli ma na kpapu ateli ma na bie mun, se tomoni ma miese ini sobo, miese iya wari mi beinbia bara.  24 A duko omine mgba piriabe na ini chin bipi se piri apu ma bu gboribo soni bipi se iya saso fiye mi lama eke!î

Obudukobo So Mi Laye
(Matio 10.37-38)
      25 Gbori siki ton-a tomonikpo Jizos be na nwengima mun simeme. O vinpiki se nwose ini beme, 26 ìI damabo se taraka seni inibo dabo na nyengibo na, inibo ta na awo na, inibo owuapuminapu na eremeniminapu na, piki inibo bu werimaka bo goyegoye ineda iya obudukobo so eke. 27 Piki inibo mgbesechin pura se i dukoka bo goyegoye ineda iya obudukopp so eke. 28 Ominea bie gboribo ogonowari namabla erechi ton-abe bebe, o tatari, kponji sime se ani labia ye nwo kien nemibia, nwofa ori ani labia igbiki nwo nyana-o tubo se ani nama karamabia ye. 29 O nemikase chuku chua so se, dokibo ori na o bari ineda ogonowari mi nama karama eke nwo bebe ani ori apu mamgba o seni deriye miebia. 30 Ini nwo bebia be bo be o wari mi sakime, okuma Ù bari ineda nama karamake!í Gbori amanyanabo nemikase kini poku na sono ende nwose kin-a ma poku na oyi ende nyana amanyanabo na owusobia bebe, o tatari kponji sime se koroma kon ani piribia nwofa ori inyo nyana isi amanyanabo be na owu mi sobia-e tubo. 32 Ori ineda eke bebe, ori oku se isi amanyanabo be firimabia, Ù pa sasaju bu simeari siki deinma miebia bara.î 33 Jizos Be okwein mi be kuluma bu nwo beme, ìAni gbori bpara mi bu ominea bu gboribo soni ineda iya obudukobo so eke inibo nyana yegoyegoye bu barasinka simeogbo.î

Yebusoka Fun
(Matio 5.13; Mak 9.50)
34  ìFun mi ani ibime, okuma ani nemikase ania bele nwo fama okuma ani miese ani bo piki fun puko nyanabia oku bari ofori-e. 35 Ani bari ibi se kiri mi mieke, ani piki soye mie onwu kpo mi so pirike ini ani se gbin wokumabia. Amokuma 6 poki, 6 nemikase ben nyaname bebe!î

Fa Anaa Be 
(Matio 18.15-14)
15 Gbori ene ton-a amaochoapu na ini depakimasa apu na bo Jizos Be poki-e borne. 2 Farisiapu ma na Oloko dieapu ma na saki mukumukuma okweinme, ìBe bo be ini depakumasa apu ma nwo dayki se ini na yefiabe!î 3 Ani Jizos Be min kabo mi kon ini piri ye-e.
      4 ìOminea bu gboribo nemikase anana sonoasi nwo nyana se aria bie gbori wu fa okuma cheye Ù nwo mie? O gboriye fa sono-a si ma nwo weri sobia ari sime yefiari nyo bu se so mun fa gbori wu be doki mun ori ori ori siki labia. 5 Ori ori ori siki Ù bie opuma belebia, se ori o se oria aba gbanabia, 6 se o pura vinpiki so na nwo bobia. Anisiki ori oria ikiapu ma na ori na palia anga-apu ma na nwo chin kobirimabia, se nwose mi bebia, ëI bie opuma beleme na ari iya fa anana be dokibosam. O ye wa alali fi!í 7 Anigbori bara bu a duko o piriabe gbori simiebo sibu vinpikime gose sobie simeipla biebele bakatein sibi vinpiki bupalimaka ngeifa kini-a sono-a si ma gose simebia biebele nengime.
      
Fa Igbiki Mi
8 ìAnikanika oyi-a seleba igbiki nwo nyana eremenibo aria bu gboriye nwo fama okuma cheye a nwo mie be? A tonjie chuabia, ari aria wari ofinbia, se torukweinma nyo mi mgba boki kelemabia okimun ari ani ori siki labia. 9 Ani ani ori siki ari aria ikiapu ma na ari na palia anga apu ma na nwo chin kobirimabia, se nwose ini bebia, I bie opum beleme na a fama igbiki mi a nwo doki bosam. O ye wa alali fi! 10 A duko o piriabe, ani gbori bara mi bu, Tamono enjel apu ma ini biebelem sibu vinpiki gboribo be gose.î

Fa Toku Be
11 Jizos Be okweinma mun se nwo beme, ìGbori siki mama owuapu awo nyana gbori owubo simerne. 12 Kala bo be nwose o beme, Dada sime ngo ma bu i lalamaye seni i piri.í Ani nweni bo be oria ngo ma nwo diama oria mama owuapu awo ma piri ye-e. 13 Boka din bo boro siki, kala bo be o lalama ngo ma nwo derime se igbiki mi na ama mi koroma some. O so bobo se mume, Ù sime ofori-ofori dumo bu weri oria igbiki fifama nyo mi. 14 O nyana yegoyegoye o nwo famame. Anisiki opu buruba wasama ani se mi kelemame, se gboriye soni bari kon o pirike. 15 Ani Ù so mun firinwengi ani se mi be gbori owubo piri-e mun ye-e, e bo be o seni oria ozu bie firimame oporopo dikidiki o piribia erechi. 16  O bime ori oporopo ma fiari akidi apura ma nwose obu dikidiki, okuma o fiyia ye seni o piri gboribo soni ofori-e. 17 Anibe kuluma o bo Ùbu kainbo me se nwo beme, I da be oko firinwengiapu mamgba ini yefi bulo beinma piki konme, anisiki iri mianga buru i ba-e ton-abe! 18 A sise i da be dama munbia, se nwose o bebia, ìDada, A si miesam, Tamuno Be na iri na torukubu. 19 Iya toku se i chin mi bari i gbeinke Iya oko firinwengi apu ma be gboribo bara nwose iri na anga.îí 20 Ani o sise se vinpiki dawu be damamun ye-e.

      ìO pa opuma wari mi na sasa wara ari ogbo, dawu be ori orime o kulie bu opu dikitibifoin nwo nyana o pirime, ani o mangi mun oria toku be riwo obolo se o bipi nynju ye-e. 21 íDadaí toku be nwo beme, ëTamuno Be na iri na Torukubu bu a si miesam. Iya toku seni i chin mi bari i gbeinke. 22 Okuma dawu be oria firinwengi apu ma chin se nwose ini beme, ëFikiri! Ibitein buchuaye mi okibo se o chua. Iringi se o bara tumgbali chua piki akpaka se o buo ma chua. 23 Anisiki mun yela nambulo be ba, wa se alali fi! 24 Aniatibi be iya toku be o fime, okuma mioku o dumosam o fame, okma mioku mi dokibosam.í Ani alali mi saki ye-e.
      25 ìAni siki mi bu, seni bo be o paka ozu mun anga bu omi-e, o vinpikibo wari na kpeki siki, ori akwa na nime na seki na nwo naame. 26 O firinwengiapu ma be gboribo chinme, se paka ariye nwose o gbelame? 27 Firinwengibo be o pekereme, ëI mbire be o vinpiki wari bosam, se i da be yela nambulo be nwo basam, o deinma bu na oju kuro na bu vinpikibo ye gose!í 28 Numbireowu seni bo be igani so okuma wari bie o so dukuke; ani dawu be pakabo se o teke ye-e na o so bo-e. 29 O dawu be pekere se nwo beme, ëDiki, maa kurama bie mgba omonibo firinwengi oku a nwose firinwengi i pirime, a piki i tyo-aye nwo mieka siki ofoni-e. Cheye i nwose i pirike!  30 Okuma be iya toku be sefi ere bu iya ngo ma fama ho be vinpikibo siki, yela nambulo be I nwo ba o pirisam!í 31 Dawu be pekereme, Iya toku, i siki mamgba iri na mianga omi-e, a nyana yegoyegoye piki ya ye-e. 32 Okuma wa alali fi se biebele gbeinme. aniatibi i mbire be Ù fime, se mioku o dumosam o fame, okuma mioku o pakabosam.í
