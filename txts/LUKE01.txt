LuK diepakumabere Luk be ibiokwein min giein bara mi Jizos be diepakumame na ori ani Tamuno be bereni izrel mi be duaboromabo piki tomoni mamgba be duaboromado be-e Luk be gieinme na Jizos be NYaNabo be Teme be o chinme ibi bere mi duko igwein-apu ma prirbia erechi piki min ibi okwein mi tomoni ma kirikiri bupalimaye mamgba o gboloma oku mi ania bie omi-e biebelema bere piki gbokuluma Luk mi bie omie-e antein-anga yechuku finji beretibi ma bie bu ani Jizos be oria to mi dukopakuma ye ma piki kuluma oru mi bu Jizos be iwo sobie mun siki mi boro Kraist dukonwengiapu ma bereni mi be seni mi na wasama mi na be bere gieinbo firinwengiapu diri bie ani piki be gboribo be-e. Main karama oru na sonio karama oru nab u (chuku bu beretibi ma diki) sime ton-aye mi ibiokwein mi kenge bie ani ari ye-e ani enjelapu ma nime mi be bere mi na piki ananadikidikiapu ma Jizos be yi mi bum un nyo mi la ye mi na Jizos be kalatoku bara bu oputekewari mi bie sime ye mi na piki ibia Samaria bo be na Fa Toku be na kabo ma na. bebe ibiokwein mi bie mgba teke gboloma ye na Fiafia Teme be na Jizos be firi mi bu eremeni ma mieaye ma na piki Tamuno be oria sibudarasin mi na ani kuro ma nwo dukome. beretibi Ma oruru bu Simeoku Mi diepakumabere Jon Mengisarabo be na Jizos be na be yi mi piki ini be awomeni siki mi na  Jon mengisarabo be firi mi Jizos be mengisara mi na telima mi na  Jizos be Galili bie belema nwengi firir mi  Galili bu sakimun Jerusalem la mi  Kuluma wiki mi Jerusalem bie na piki ani na kpeki nyo bu na  Nyanabo be fibusise mi na budiepakuma ma na piki iwosomun mi na ibu Yela Tiofilos Ton-a apu inia inyo labara miese minea ogboku mie ye ma nwose diri bie gieinsam. mi ngisi maa ye ma ori se anibe oku mi dukopakuma apu ma duko ini piri ye ma ini nwo gieinme. iya osi nyanakiri mi se yechin bu a torukweinma maa bere ma dawonemisa ye erechi aribe saki mi ngsi a koromame na ani ibibia aris se orutonma diri bi gein i pirir. min mi nwo mieme miese i beinma kokomayem mi nwo nemibia bara ini se i diesa ye mamgba bu. Jon Mengisarabo be Yi Mi ini Nwo dukopakumame Herod be Judia mi be amanyanabo now so siki mi bu gbori agbamiebo omi-e Zakaraya ani oria ere-e abaja agbamie mumbu oru mi o sime nwo pirime. Taro ma aria ere ani elizabet ari soni agbamie furo be bo-e. mama apu mamgba Tamuno be toroko ibi dumo nwo kon apu-e se beinma Tamuno oloko ma na o ton ye ma na nwo mieari apu-e. awo yike aniatibi elizabet ma a furo punme se ari na Zakaraye be na piki opuma olomusam. Gbori ene Zakaraya be agbamiebo bara bu ani bo oria siki la siki Tamuno be toroko oria firi now nwengiabe. agbamieapu ma ye miemie bara bu ini ikian waki bu boro o sele pakuma bome na ori bo agbamie-edeni mi ogono insens dokima agba mie-e. ani o Nyanabo be oputekewari mi bie mun ye-e. mi dokimari siki tomonikpo mi nungo anga sime se tekeabe. dokima agbamie-edeni mi be amabara anga bu Nyanabo be enjelbo be chiesime se obu se o dieme. be ori ori siki ani obu gbiripuma piki o balafamame. enjelbo be nwose o beme balafa ma Zakaraya! Tamuno be ori iya teke naasam i ta elizabet ma ari owutoku yi i piribia. Se Jon i nwose o chinbia. ani i biebelema labia oku nde ani piki ton-a apu biebelema labia oku ini o yibia siki! be torukubu ori opu bo sobia. ori ngisi iru anikanika kuro iru bu eke. ori be yi bu saki Fiafia Teme be o bu beinbia piki ton-a izrel-apu nwo oki vinpiki bo ini Nyana Tamuno be piribia. Nyanabo be toroko isunbia o kuro piki inye nyanabo ikiankoro ilaija be sime oku. o piki dapu ma na awomeni ma na nwo okibo gbolomabia o bipipokika apu ma nwo piki bo karakaraye mie apu koroma mi bie chubia; o Nyanabo be tomoni ma nwo karakarama koroma o piribia. Zakaraya be nwose enjelbo be beme Nde a nemibia oku na min mi kokomaye-e? iri o olomusam i ta ma soni nwo olomusa siki. iri Gebriel be-e enjelbo be now pekereme a Tamuno be torukubu chie warabe i firima na okwein i piri piki min ibi bere mi duko i piri nwo be bo be. i iya oku mi berenike karakara siki bu bo kokomanye sobia ye mi. i berenike ye gose i bari ineda okwein eke i gboinma simebia okimun a bereni i piriye mi bo kokomaye sobia ene mi labia. Min siki mi bu tomoni ma Zakaraya be now koru simeme inia bubalabalame o gose min bara mi nwose sime bolomaye oputekewari mi bia bu. Pakabo siki ori ineda okwein ini pirike se ini nemime na ori oputekewari mi bie ikian orisam. ineda gbori okwein so konka bu ori o barama se elekima mie ini pirime. ori oputekewari bie firinwengibia siki mi boro siki Zakaraya be vinpiki so wari mume. bo boro siki taros elizabet ma a furame se wari bie paka ka mun sono-a akalu lame. nwo beme Mioku ania kuluma Nyanabo be o barachua i pirisam ori amaogbo i toru bugerere sinsam! Jizos be Yi Mi ini Now dukopakumame elizabet ma fura mi be sonio karama akalu bie Tamuno be Gebriel enjelbo be se gbori Galili ama firimame Nazaret ini nwose chin ama. oku dabo gbori eremenitoku pirime Josef be simebia erechi olo bo ma ori amanyana devid be fur obo-e. Toku ma ere ani Meri. be a damabo se nwose a beme deinma iri sime! Nyanabo be ori iri na omi-e o piki opuma i belemame! Nazaret ama mi (Luk enjelbo be oku mi kpoma Meri ma bu balabalamame oria okweinma fieari ye soni piki a bugbiripumame. be nwose a beme balafa ma Meri aniatibi Tamuno be ori i dikibugereresam. i furabia se gbori owutoku now yibia piki Jizos nwose o chibia. opu bo sobia se Geletein Tamuno be Toku ini nwose o chinbia. Tamuno Nyanabo be o se amanyanabo miebia oria biejudabo david be sime oku mio piki Jekob furo mi be amanyanabo nwo so gbasobia oria amanyanakiri mi kuluma nyana eke! Meri ma nwose enjelbo be beme iri ma owubo nemika- eremenitoku-e. Nde ani okuma min mi ineda miebia oku? enjeibo be pekereme Fiafia Teme be bo iya ogono gbanabia Tamuno be kuro mi piki i ogono simebia. Min mi erechi Tamuno Toku ini nwose Ton bu sime Toku be chinbia. na pakuma elizabet ma nwose biekoroma ini nwo beme na ari ineda awo yi-eke okuma ari na minabu na sonio akalu sime a bu omi-e ari opuma olomusam nwo be soni. aniatibi Tamuno be ori ineda mie eka ye ofori-e. Nyanabo be iri oria firinwengibo-e Meri ma nwo beme ye ani i duko mi nwo paka i piri. Se enjelbo be a koroma some. Meri Ma Mun elizabet Ma Lame ani mi bo boro kirikiri Meri ma a bukarakarama se be paka Judia se mi bie sime chingi mi bie gbori ama nwo mume. be wari a nwo mun se elizabet ma kerenime. ma a Meri ma kereni bipi mi nwo na siki a furo bie sime toku mi a bie bu jikeme. elizabet ma Fiafia Teme be abu beinme a gele puko bu nwo beme eremeni mamgba bu iri belema sime piritein bo-e belema piki sime i yibia toku mi pirime! nwo sime opu ye gose paka i piriye na i Nyanabo be nyengi ma bo i lame? ari iya kereni puko mi na kirikiri i furo bie sime toku mi biebele bu dosime. i biebele oku diki na i berenime na Nyanabo be oku mi bo kokomaye nwo sobia! Meri Ma Chu Tokoni Nime Mi Meri ma nwo beme i kubiemgbolu mi Nyanabo be tokonime; i teme mi biebeleme i Tamuno iya duaboromabo be gose aniatibi ori i se biekoromasam ori iderima firinwengibo ma! Mioku oki toroko mun tomoni mamgba nwose i chinbia biebele ani Tamuno be mie i pirisa opu-a ye ma gose. oria ere mi fiafiame o dikibugerere nyana o dikibalafa apu ma piripirime gbori buo bu oki mun jin buo la. ori oria Kuro nyana bara kongo mi nwo isum pakumame se opuaye mie apu ma nwo galagalamame ini ton ye mamgba na. o kuro nyana opu amanyanapu ma nwo iderima kiri koromame inia amanyana-ngada ma ogono bu se iderima kiri bu sime apu ma nw0 deki gololomame. ori ibi aye se buru puko tari apu ma bulo beinmasam se papa bara bun go kon apu ma desinsam. o vereni minea biejuadapu ma piri ye mi o nwo kokome se bo barachua oria firinwengibo izrel be pirisam. o biekoroma diki bugerere nwo diepakuma ebraham be pirisam pikina o furoapu mamgba nwo piri gbasome! Meri ma tere-a akalu pembema ye nwose elizabet ma na simeme anisiki vinpiki so wari mume. Jon Mengisarabo be Yi Mi elizabet ma be yi siki mi bo lame se ari owutoku nwo yime. nap alia angapu ma na ari na pakumapu ma na Tamuno be se ari na anga ibi bara mi nwo name se inimgba abu so biebeleme. Toku be gbori wiki nwo la siki ini o bupelebia erechi bome Zakaraya ini nwose o chin-e tonme dawu agogo bara bu. nyongoro ma nwo beme en-en! Jon mi o se o chinbia ye-e. ini nwose a beme omine na pakumapu ma bu oko sime ere fibo ofori-e! ini elekima mie dawu be pirime o gbelabe o bubele se ini se toku be chinbia ere. Zakaraya be inia bara o se diri gienbia ye now bime se gieinme oria ere ani Jon. inimgba bugbiripume! gbori siki mi Zakaraya be ineda piki okweinme se o saki Tamuno be tokonime. ori nap alia angapu mamgba balafame se ma ye ma gboloma bere mi wasama Judia chingi ogono se mi mgba kelemame. ani na be goyegoye ani se koroma bu chu se nwo gbeleme Nde nde sime bo be toku be nwo so be? aniatibi ani beleme na Nyanabo be kuro mi ori na omi-e. Zakaraya be Koro ikian Mi Jon da Zakaraya be Tamuno Teme be o bia bienme se ori ikiankoro se nwo beme: o ye wa Nyanabo be tokoni izrel Tamuno be! o bo barachua oria tomoni ma piri-e bome se ini miese ini inia tibi nyanasam. ori opu duaboromabo se wa pirisam oria firinwengibo devid furo bie pakabo bo be. bolosa siki ngisi ori oria fiafia ikiankoroapu ma bu boro min ye mi bereni wa pirime na o mine na tarakapu ma bara bie wa duabia piki wa dikibiebuari apu ma kuro bun a. o nwo beme o minea biejuadapu ma bu dikibugerere diepakumabia se oria fiafia oboku mi se biekoromaba. o kuroma yekarifi minea biejudabo ebraham be pirime o berenime na o mine na tarakapu ma bara bie wa duaboromabia se bereni wa pirime na wa balafaka bara bu firinwengi o piri o toroko wa fiafia se pikis karakarabia mineadumo ene mamgba bu. iri iya toku be ini nwose i chinbia Geletein Tamuno be ikiankorobo. i tararin Nyanabo be toroko da munbia oria ateli mi karakarama o piribia erechi duko oria tomoni ma piribia na ini duaboroma nyanabia inia si ma bu barasin ini piri bu. Minea Tamuno be o dikibugerere nyaname o piki desime. o miese duaboroma ene mi bia bow a sarambia. Se sobie weri biabo fi mi kanakana teme mi chuku bie sime apu mamgba saramabia se minea nwengiabuo ma dagbukukuma deinma ateli mi bie chubia. Toku be ojumini bun a teme bun a seni bo tomonibo lame. onwuele mi bie ori angame oki mun ori obu se belema izrel-apu ma die ene lame. Jizos be YMi (Matio anisiki mi bu Sedabo ogostos be ronme na Rom Se mi chuku bie sime-a se ma be apu mamgba ere se diri bie chua inia kienbipi nemibia ye gose. tarari nweni kien mi kiri oki siki ani Kwirinios be Siria bie govina so siki mi-e. tomonibo goyegoye mun inibo ama bie ere chua-e mume. Josef be Galili bie sime Nazaret ama bu so Judia mume betlihen nwo chin ama mi bie ini amanyanabo devid be yi nyo mi. Josef be aninyo mi nwo mume aniatibi ori devid furo bo-e. o Meri ma na mune inia ere se diri bie chuabia erechi o simebia gose ori olo bo ma. a fura warabe ini aninyo betlihem mi bie sineari ogbo aria siki mi bo lame. ari aria tarari toku be yime se bite se o gbeinme o se name-yefifiye bie bololome aniatibi igoniwari mi bie ini simebia bie ofori-e. ananadikidikiapu Ma Na enjelapu Ma Na Se mi bie ani pekere mi bu ananakoruapu din bie eleogbo bu sime inia anana ma dikidikiabe. be enjelbo obu se ini dieme se Nyanabo be boma mi bia ini kelemame inia bala opuma fame enjelbo be nwose ini beme o balafa ma! ari ibi bere dabo o piri-e bome opu biebele okibo tomoni mamgba piribia ye. devid ama mi bie ini ominea duaboromabo nwo yisam-ani Nyanabo Kraist be-e! diepakuma o piribia ya ani min mi-e: ini bite se bu gbein gbori iwoma yi toku o nwo oribia nama-yefifiye bie o bololo sime warabe bunemika simeogbo sobie baka enjelogbo bo enjelbo be bu so se tokoni nime chu Tamuno be bomabe: sime Tamuno be piri geletein so mi bie se deinma sime tomonikiri Tamuno be dikibiebele apu ma piri! enjelapu ma ini koromaso vinpiki sobie mun siki ananadikidikiapu ma nwose jinbo-jinbo beme o ye wa betlihem mun se pakaye mi ori Nyanabo be duko wa pirisa ye mi. ani ini be paka mun Meri ma na Josef be na nwo ori ye-e piki toku be na nama-yefifiye mi bie bolo sime warabe. ma ori ori siki ini enjelbo be toku be bu duko ini piriye mi nwo duko ini pirime. ma duko ini piri ye mi naa apu mamgba ijira inia bu sarame. ma maa ye mamgba nwose biekoroma se gburi koroma nyana ari pirime. ananadikidikiapu ma vinpiki some se nime chu Tamuno be tokoni me ini na se piki ori say a ma gose enjelbo duko ini piri bara mi ani oko pakame. ini ere Se Jizos be chinme Gbori wiki siki toku be bupelebia sikis mi la siki ini Jizos nwose o chinme ma ini oria sime konka siki ngisi enjelbo be se o chin ere mi. ini oputekewari bie Jizos be diepakumame Josef be na Meri ma na Mozizi be ton koroma na mie now be ye miebia siki mi bo lame ani bu miefiafiama na gboloma miemieye mi-e. ani ini toku be oki Jerusalem mum ye-e o diepakuma Nyanabo be piribia erechi be oloko bie ani gieinsa bara bu: Tari tibia owutoku goyegoye ini nwose ton bu weri Nyanabo be piribia. piki mume miese ini mama okuku anikanika mama ayamburama elesika se agba miebia bara Nyanabo be oloko mi bi bara bu. anisiki mi bu Jerusalem bie anga gbori owubo omi-e Simion ini nwose chin bo. ori ani karakara piki Tamuno dikibalafa bo-e piki izrel mi be duaboroma nwo koru sime bo-e. Fiafia Teme be ori na omi-e duko kuroma o pirime na Nyanabo be bereni ini piri Mesaya be o nwo ori ka sime ogbo o fi eke Teme be dagbukukuma bu Simion be oputekewari mi bie so mume se o yiapu ma toku be ani Jizos be se oputekewari mi bie so mun siki ani oloko mi bi firi obu nwo nwengia erechi be toku be deki o bara kongo gbana se miebaka se Tamuno be beme: Nyanabo mioku i bereniye mi i now miesam firinwengibo be weriso o deinma bu so. ari i torumgbolu ma se iya duaboroma mi orisam i tomoni mamgba torukubu bu karakarama sa ye mi: i ton ye mi diebelema Jinseapu ma piribia enekubu mi piki boma okibo iya tomoni izrel-apu ma piribia ye mi. Simion be toku be bu duko aye ma dawu be na nyongoro ma na bugbiripumame. be ini belema se nwose Meri nyongoro ma beme Tamuno be toku be seleme fan a duaboroma na nwose izrel mi bie ton-apu piribia erechi. Tamuno bara bo elekima o nwosobia ton-apu ani gose okwein bu ori na tuburubia ani bara bu inia boi-a koroma ma nwo diebelemabia. Se kururu obu okolagiji bara se i kubiemgbolu temi kanbia. Gbori ibioku olomusa ikiankoro eremenibo omi-e debo fisabo ari ere ani anna Fanuel asha fur obo be baro-e. Sonome-e kura kenge ani a se owubo sime ye-e. mioku a kura inein-asi na inein-a kura nwo lasam. Tamuno opukekewari mi ngisi ari ani koroma sosoke din na enekaka na bu buruse bubana na teke nab u ari omie-. ai gbori awa mi bu a bo la se miebaka se Tamuno be beme se toku be gbolomaye nwo duko Tamuno be Jerusalem mi pekere pakuma bobia nwobe ye mi koruari apu mamgba nwo pirime. Vinpiki Nazaret Mun Mi Nyanabo be oloko mi bi bara mi ini nwo mie so siki Josef be na Meri ma na ini vinpiki so Nazaret inia ama mi mume ani Galili se mi bie. be seni piki bo kuro bo some nemi o bie beinme Tamuno belemama piki ori na simeme. Kala owu Toku Jizos be Tamuno oputekewari bie omi-e Kura goyegoye Jizos be yiapu ma Sababoro alali mi gose Jerusalem mumume. be bo oyima kura finji nwo lasiki Jerusalem ama mi (Luk ini miemie bara bu ini alali mi mume. ene ma boro siki ini vinpiki so wari mume okuma toku be ani Jizos be Jerusalem bie o simeme o yiapu ma min mi ini nemike. nwo chinme na o tomonikpo mi bie omi-e ani ini bebe ene mi mgba se nwebgima boro se saki o doki ye-e ini na pakuma apu ma na inia ikia-apu ma na bie. ori orike ani ini vinpiki o dokima so Jerusalem mun ye-e. din karama ene bu ini oputekewari mi bie ori orime Ju yedieapu ma na kponji sime se ini poki bere se ini gbelabe. weri nemi se ye pekere ari bara mi ani ijira se ani naa apu mamgba bu sarame. yiapu ma inia bugbiripume ini ori ori siki se nyongoro ma nwose o beme inia nde i gose mi bara se wa mieye? i dabe na iri na balafama bara nwose bubalabala nyanasam pa niese bukuroma i doki bobia erechi. ori ini pekereme o che gose i doki be? ari i da be wari bie simebia oku o nemika? o se ini pekere ye mi ini kainboke. Jizos be ini na vinpiki so Nazaret mun ye-e se bipi poki bu ini na angame. Nyongoro ma maa aye mamgba nwo se a kubiemgbolu bie kokome. Jizos be senime oju bun a piki nemi bu na Tamuno be na piki tomoni ma na o tarime. Jon Mengisara bo be Tamuno bere duko Mi (Matio Mak Jon Sedalo Taibirios be bereton jie-a kura karama kura mi bu Pontios Pailet be Judia bu govina so siki Herod be Galili bie bereton-ari siki se numbireowu Filip be ituria na piki Trakonitis na be irima bu bereton-ari siki Laisanias be abilini bie bereton-abe anas be na Kayafas be na agbamie tibini nwose siki. ani siki mi bu mi Tamuno okwein mi bo Jon Zakaraya toku be la ye-e piriele mi bie. Jon be bebe Jodan mi be iri mamgba nwo mun kelema Tamuno bere duko se nwo beabe omine ominea si ma bu vinpiki se mengisara se Tamuno be ominea si ma bu barasin o piribia oku aizaya be diri bie ani gieinsa bara mi: Gboribo eleogbo olokuabe: o Nyanabo be ateli mi karakarama o piri; o nwengiborobia gbukuku ateli o nwo mie o piri;! Gbisiri-gbisiri anyo ma o nwo mie karakarama chingi ma na tundu mamgba na o nwo mie karakarama pikima pikima ateli ma o nwo mie gbukukuma Kpuluku kpuluku kala ateli ma mie ari moni moni. Tomoni mamgba Tamuno duaboroma mi oribia! Ton-a tomonikpo paka Jon be damabome o mengi se ini sarabia erechi. o nwose ini Tamuno igani mi bie pokosobia-e? ominea si ma bu vinpikisam nwo mie. Se saki ominea ogboku nwobe ma na ebraham be minea biejudabo-e. a duko o piriabe na Tamuno be ori ineda maa dupari ma oki se ari seni ebraham be bu pakabo furo apu now miebia! mi ani bukarakaramasam kuro bu; eje ma pele gbinbia erechi ibi mgbolu chuaka chin goyegoye ini ani pele koroma se ani seni fini bie gbin chuabia. Tomoni ma o gbelame ani okuma cheye wa nwo mie be? o pekereme Mama buchuaye nyanabo goyegoye gboriye nwose ngisi nyanaka bo be piri fiye nyana bo goyegoye ani se jin apu na dia. amaocho apu ma be dapu o damabome o mengi se ini sarabia erechi se ini o gbelame Yediebo cheye mine wa nwo mie be? o nwose ini beme oloko mi duko bara nengima ye o nwo ocho ma. da owuni piki o gbelame Mine kwani? Cheye wa nwo mie be? o nwose ini beme o kuro bara se gboribo so bara igbiki poko okima piki tomonibo miekaye se inibo punumama. ominea gbeinye omine na deinkoro. Tomoni saki toru se miebia ye dikime se anibe bugbiripu bu koromabe nwofa Jon be ori boro Mesaya be etubo. Jon be nwose inimgba be ye-e iri mengi mi a se mengi se o sara ye-e okuma opuso i nengi gboribo boabe oria akpaka diki fima soni i gbeinke. ori Fiafia Teme be na fini na mi o se mengi seni o sarabia ye-e. yesele yes ori na omie-e o se oria ipiamgba mgbolu ma selebia ye se ibi mgbolu ma se oria fiya koko nyo bu weribia okuma osirosirobama o nwose ngisi binbinka fini bie chua dokimabia. Ton-a kirikiri book Jon be nwose ibi bere mi nwo duko tomoni ma pirime. Jon be Herod be diki iganime aniatibi o Herodias ma now oki simeme numbireowu Filip tama o piki ton-a simiemieaye nwo mieme. Herod be piki sitein ye nwo mieme Jon be nwose ikoli bie bie chume. Jizos be Mengisara Mi (Matio Mak Nweni mamgba mengisara so siki Jizos be soni o mengisarame. o teke sime ari ogbo so mi finjime Fiatia Teme be bo oria ogono gbaname okuku bara bu. Se puko sobie weri bome iri iya yela toku-e. ari i diki biabeleme. Jizos be biejuadapu Ma (Matio Jizos be oria firi nwo saki saki o kura soi pembe ye nwo lasam. Tamuno ma nwo chinme na ori Josef toku-e Heli ya be ya be Livai ya be Melki ya be Jani ya be Josef ya be ya be emos ya be Nahum ya be esli ya be Nagai ya be Mat ya be Matatayas ya be Semein ya be Josek ya be Joda ya be ya be Resa ya be Zerubabel ya be Sitiel ya be Neri ya be ya be adi ya be Kosam ya be elmedam ya be er ya be ya be elieza ya be Jorim ya be Matat ya be Livai ya be ya be Juda ya be Josef ya be Jonam ya be eliakim ya be. ya be Mena ya be Matata ya be Matata ya be Netan ya be devid ya be ya be obed ya be boaz ya be Salmon ya be Nason ya be ya be admin ya be ani ya be Hezron ya be Perez ya be Juda ya be ya be aizik ya be ebraham ya be Tira ya be Neho ya be ya be Riu ya be Peleg ya be eba ya be Shela ya be ya be afazad ya be Shem ya be Noa ya be Lemek ya be ya be enok ya be Jered ya be Mehalalie ya be Kenan ya be ya be Set ya be adam ya be Tamuno ya be. Jizos be La Telima Mi (Matio Mak Jizos be Fiafia Teme be na bein se Jodan bu vinpiki bome se Teme be o boroma piriele mi mume be o telima nyo mi din-a mesi na gbasi ye bu. anisiki mi mgba o yefike ani gose ani bo boro siki buru o tarime. oru be nwose o beme iri Tamuno toku-e bebe ton mi dupari mi piri ani piki fituru so. Jizos be pekereme Fiafia diri mi nwo beme Tomoni bo ineda fiya kenge bu weri dumo-eke?  anisiki oru be ori oki se boka siki bu bebe tomonikiri sime amanyanakiri mamgba se o dieme. maa kuro mamgba nwose i piribia piki maa ngo mamgba na oru be nwose o beme. ini ari mgba sabama i bara chuasam a piki ineda ani se i bubelebo belebo nwo piribia. mamgba iya ye-e i nemikase i toroko kpereki i tekeme bebe. Jizos be pekereme Fiafia diri mi nwo beme Kpereki i nyana Tamuno be teke piki firinwengi ori kenge piri!  anisiki oru be ori oki Jerusalem mume se ori oki oputekewari mi ogono geletein nyo chiemame se nwose o beme iri Tamuno Toku-e bebe mi anga weri dosi koro. fiafia diri mi nwo beme Tamuno be o ton oria enjelapu ma piribi ini bereni eke ye ibuo la. piki nwo beme ini inia bara ma se ikainbi miese dupari ma ye se i buo ma lama eka bara.  Se Jizos be o pekereme Fiafia diri mi nwo beme iri i Nyan Tamuno be dadikima.  oru be book goyegoye bu Jizos be telima so siki o kala siki nwose werisome. Jizos be Galili bie oria Firi now Sakime (Matio Mak anisiki Jizos be vinpiki Galili mume se Tamuno Teme be kuro mi ori na omi-e. o gboloma bere mi wasama aninyo mi mgba kelemame. inia teke wari ma bie yedieme se tomoni maa mgba o tokonime. Nazaret bie ini Jizos be Sikime (Matio Mak anisiki Jizos be Nazaret mume ini o dikidiki pakumabo nyo mi se inyosara ene bu o miemie bara bu o teke wari mi mume. o sise chieme Fiafia diri mi kienbia erechi ini ikiankoro aizaya diri mi nwose o bra chuame. Se o fangaladiri mi finjime se ini min mi giein nyo mi finjime be Teme be i ogono gbaname aniati ori i selesam ibi bere mi duko igwein apu piribia ye gose. ori i se firimame ari ngeri tibi nyana nwo duko pakuma Kun bara bu sime apu piribia bara torumgbolu finji nwo duko torumgbolupun apu piribia bara ini punda apu miese ini inia bubarasinbia bara se piki Nyanabo be oria tomoni ma duaboroma bia kura mi nwo dukopakuma. Jizos be fangaladiri mi iko se ani se nyo koru ari bo be piri se kponji simeme. Tekewari mi bie sime apu mamgba inia torumgbolu ma nwose obu gbaname saki okwein ini pirime Fiafia diri mi bie mi pekere mi ani bo mimgba kokomaye sosam ini ani go se o naasa bara bu. ani inimgba bu okorome o kon ibiokwein ma piki inia bugbiripumame. ini nwo beme be Josef ya be orika? o nwose ini beme a nemi kpainmame na o mi kabo mi nwo kon i piribia biribo ibu gwo. o piki nwose i bebia mianga iya ama mi bie ini duko wa piri kapaniom bie mieme nwobe aye ma nwo mie Jizos be piki nwo beme a duko o piriabe na ikiankorobo be ini o paka ama bie ibioku se ori o kikike. i poki: kokomaye-e na ton-a deapu fi eremeni izrel bie simeme ilaija siki mi bu ene tere-a kura na pekere na se koroka siki opu buruba sime bebe ama mi kelema siki mi. soni ini ilaija be se izrel bie firima gboribo soni ofori-e okuma Zarefat Saidon pekere sime ama mi bie sime debo fisa eremenibo ma kenge-e. bukan-obi kon apu piki izrel bie simeme ikiankoro ilaisha siki mi bu ani-e be soni inia bie ini gwo gboribo soni ofori-e Neaman Siria bo be sikima. Tekewari mi bie sime apu mamgba mi naa siki ani ini iganimame. sise ama mi bie Jizos be nwo fonopakumame se o se ini inia ama mi nama chingi mi ogono mume. o suma tuma nyo mi bie gbinbia erechi okuma o tomonikpo mi bie tolu boro se nwengi some. Siteme bie Sime Gbori owubo (Mak anisiki Jizos be Kapaniom nwo mume Galili bie sime gbori ama ori inyosara ene bu ye se tomoni ma die nyo mi. weri ye se ini die bara mi ani ijira se inimgba bu sarame aniatibi kuronyanabo bara o nwose okweinme. mi bie siteme bie sime gbori owubo omi-e o gele puko nwose kuroma oloku pakumame Che miegboloma wa iri na nwo nyana Jizos Nazaret bo? i bo wa fama-e bo? ari i simeoku nemine: iri Tamuno be oria fiafia firiwengi Tombo be-e! Jizos be ton teme be pirime i bipi gbein se tomonibo be bie pakabo! Siteme be tomonibo be suma inia toroko gbin koromame se gbori ye soni se o lama ka bu o bie pakabome. inimgba bugbiripume se nwose jinbo-jinbo beme Maa nde-nde sime okwein? Kuro na inyo na nyana se bereton siteme ma piri se ari pakabome! Jizos be gbolom bere mi wasamame ani pekere mi mgba. Jizos be Ton-a apu Gwome (Matio Mak Jizos be tekewari mi koromaso se Saimon be wari mume. owoi-akom Saimon fuaro ma olo wrabe se ini ari na gbolomaye nwo duko Jizos be pirime mun aria monoye anga chie simeme se bereton owoi-akom mi pirime. owoi-akom mi a bubarasinme anikirikiri a sise se firinwengi ini pirime. irua mi so siki inia ikiapu obi torukirikiri bu sime apu mamgba okibo Jizos be pirime be pirime ori o bara ma se inia bu bobo ogono gbana se inimgba gwome. ma soni ton-apu bie pakasome oloku se nwo beabe iri Tamuno Toku be-e! Jizos be bereton ari pirime se piki berenike ari okwein aniatibi ari nemime na ori ani Mesaya be-e. Jizos be Tekewari ma bie Tamuno bere dukome (Mak eneba siki Jizos be ama mi koromaso se sikima gbori gboin nyo nwo mume. Tamuni ma saki o doki simeme se ini ori ori siki ini bari bike o so. o nwose ini beme a Tamuno amanyanakiri mi be ibi bere mi nwo dukobia isi ama ma bie soni aniatibi ani Tamuno be i firima na a mie nwobe oku-e. Se Judia se mi bie sime tekewari ma bie mgba o Tamuno bere mi duko kelemame. Jizos be Tatari obudukoapu Ma Chinme (Matio Mak Gbori ene Jizos be Genesaret dapa mi aka bu chie simeme tomoni ma punuma o damabome Tamuno okwein mi naabia erechi. dokubo oku bipi soma mama aru ma o nwo orime koni ma aria bie koro se inia igbo ma sikiriabe. be aru ma bu gboriye bukulome ani Saimon ye mi-e se o bara bime na o kele anga siki bu ani suma sikima-e. Jizos be aru mi bia kponji sime se ye se tomonikpo mi dieme. ori okwein so siki o nwose Saimon be beme aru mi iderima dapa mi be gbun nyo mi mun se iri na iya aruapu ma na ominea igbo ma koroma se inji kun. Saimon be pekereme Yediebo wa kuroma bebe din mi mgba firinwengime se gboriye soni wa kunke. okuma i nemikase oko beme bebe ari igbo ma koromaba. igbo ma koromame se ini kun inji ma baka so-okuma inia igbo ma kan-e tonme. ini bara se ini na agbama apu ma ofonguma ye-e bo barachua ini piribia erechi. ini bo se mama aru ma nwose inji ma sein beinmame arimgba gedegede so-okuma kalaye konme ini bilesam. Pita be paka ye mi ori siki ori obuo ikpukuma se Jizos be toroko kperekime se nwo beme i bu weri sikima Nyanabo! aniatibi iri si bo-e! ini kun injima baka la bara mi gose ori na sime apu mamgba bugbiripume. gbori bara mi ani piki nwose Saimon be na oria aruapu ma nab u simeme ani Jems be na Jon be na Zebidi awo ma. Jizos be nwose Saimon be beme balafa ma mioku oki toroko mun i saki nweni kunma borobia. ini aru ma doku mun poku bie soma yegoyegoye bubarasin se Jizos be dukome. Jizos be gbori owubo Gwome (Matio Mak Gbori siki Jizos be gbori ama bie simeme anianga bukan-obi bu mgba bein gbori owubo omi-e o Jizos be ori siki ori o buo chuku biki koro se o tekeme Senibo i bubelebia okuma i ineda i mie fiafiamabia! Jizos be bara suma mun o lamame. o pekere se nwo beme a kokoma bime ye i fiafia! ani kirikiri bukan-obi mi owubo be bu some. be nwose o beme Min mi duko gboribo soni piri ma okuma dada agbamiebo be damamum se ori i simeoku ori anisiki Mozizi be ton koroma agba mi mie se diepakuma bebo bebo piri na i fiafiasam. okuma Jizos be bu bere mi ini nwo duko wasama teinme se ton-a tomonikpo o damabome o pokibia erechi o piki inia obi ma gwobia erechi. o so gboin-a nyo nwo mume se aninyo tekeme. Jizos be oju Mgba Fisa owubo Gwome (Matio Mak Gbori ene Jizos be yedieari siki da Farisiapu na oloko dieapu na aninyo simeme Galili na Judia na bie sime ama kirikiri bu bo apu na piki Jerusalem bie bo apu na. Nyanabo be kuro mi Jizos be na omi-e obi gwo gose. da owuapu oju mgba fisa owubo nwo pura bome monoye ogono bu ini bukuroma ori oki wari mi bie so mun Jizos be toroko koromabia bara now dokime. mi gose ini ineda acho nyana se somunke ini mieoku-mieoku soni. ani ini o pura iwo wari ochu mi ogono man ye-e se ochu mi ogono embe finji pakumame se oria monoye ogono weri o sin tomoni ma ogboku Jizos be toroko koromame. Jizos be inia bereni mi baka la oku mi nwo ori siki o nwose owubo be beme iya sima bu ini barasin i pirisam i niko. oloko dieapu ma na Farisiapu ma na saki bipi se ini bu fiemame be boro tubo se mi bara mi nwose Tamuno be fiesima-au! Tamuno be kenge mi ineda sibubarasin tomonibo piribia ye-e! Jizoss be inia koroma ma nemime se nwo seni ini beme Nde o gose nwo sime-a ye koroma ye? sima ini barasin i pirisam nwo be mi sarasara tein muno anikanika Sise se nwengi nwo be mi sarasara tein? a mie se o diebia na Tombo Toku be o kuro nyaname tomonikiri si bubarasin nweni piri. ani o nwose oju mgba fisa bo be be ye-es a nwose i beme sise iya monoye deki se so wari mun! ani kirikiri tomonibo be inimgba toroko bu sise o se mono sime monoye mi deki se Tamuno be tokonima wari mume. gbotubara inimgba bugbiripumame! balafa inia bie so so-okuma ini tokoni se Tamuno be piri se nwo beme Maa boro nde-nde oku sime bugbiripumaye wa nwo ori-au mimgba! Jizos be Livai be Chinme (Matio Mak Min mi boro siki Jizos be pakaso mun gbori ama ocho boo rime Livai now chin bo oria firinwengi-wari bie kponji sime warabe. Jizos be nwose o beme i duko. be sise yegoyegoye bu barasin se o dukome. Se Livai be Jizos be gose ora wari bie opu alali koromame aninyo ton-a amaochoapu na jin apu na sebul mi bu simeme. Farisiapu na oloko dieapu na ani inia ogbo ma bere se Jizos be obudukoapu ma gbelame Nde o gose amochoapu ma na ini depakumapu ma na yefi se piki bu gbolomari ye? ini nwose ini gbelame. Jizos be pekereme obi ka apu biribo bupalimake okuma obi apu kenge-e. bo karakara apu ma chin-e boke na sib u ini vinpiki okuma ini depakumasa apu ma-e. buruse bubama gbolomaye (Matio Mak dapu nwose Jizos be beme Jon obudujoapu ma ini saramasarama buruse bubama teke konkonme Farisiapu ma obudukoapu ma soni piki ani bara mi miemieme okuma iya obudukoapu ma yefi piki bubume. Jizos be pekereme o koromo bara omine ineda miese ereya nyo sime igoniapu yefi ka bu sime be ereyabo be ini na simeari ogbo? Ye miemie bara bu oko eke! ene mi bobia ini inia ogboku ereyabo be nwo oki sobia siki anisiki mi ini burusebubama bia ye-e. Jizos be piki min kabo mi kon ini pirime: Gbori bo so ofori-e iwo buchuaye bu yekansin se ani seni olomu buchuaye selebia bo. o nemikase oko mieme bebe ori iwo buchuaye mi bu yekansinbia se iwo pekere mi na olomuye mi na kura eke. iwo iru se olomusa nama-apura ololo bie chuabia gboribo soni ofori-e. ori oko mieme bebe iwo iru mi olomusa nama-apura ololoma kanbia iru mi osun fabia nama apura ololoma piki papa igweinbia. iwo iru mi nwose iwo nama apura ololo bie chua gbeime! iwo iru nwo dokibia gboribo soni ofori-e inibo olomu iru nwo bu so siki. olomu ye mi ibi teinme o nwo bebia. inyosara ene Mi gboloma bere Mi (Matio Mak Jizos be inyosara ene bu nwengi ipiamgba ozu bie tolu borome. ani oria obudukoapu ma saki ipiamgba ma nwo kain ye-e ari pisi se mgbolu ma fime. ma be dapu gbelame Nde o gose minea oloko mi be na mie ma nwo be ye nwo mieari ye inyosara ene bu? Jizos be ini pekereme devid be mie ye mi ma o goka buru ori na ori na nwengiapu ma na tari siki? o Tamuno wari mi bie somume ini se agbamie Tamuno be piri fituru o nwo okime ani fi piki ani seni oria tomoni ma pirime. ani soni ani minea oloko mi na kurake na bebo bebo ani fi agbamieapu ma sikima okuma. Se Jizos be dukopeleme Tombo Toku be ori mi inyosara ene mi nyana bo be-e. Gbori bara Fibo be (Matio Mak Jin inyosara ene bu Jizos be mun gbori tekewari yedieme. Gbori owubo aninyo omi-e oria amabara mi fime. dieapu ma be dapu na Farisapu ma be dapu na yeduko Jizos be ogono gbana na o mieirimasam nwo bebia ye dokime ani ini kpekima sime ibioku se ori enye ye-e nwofa o nweni bo be gwobia etubo inyosara ene mi bu. Jizos inia koroma ma nwo nemime se nwose bara fib o be beme Sise se bo i toroko chie sime. Nweni bo be sise se anianga chieme. siki Jizos be nwose ini beme ari o gbelabe: inyosara ene min bu wa che mie minea oloko mi nwo bereni wa piri? barachua muno se ye se nweni lama? Tomonibo dumo dua muno se ani fama? inimgba nwo diki kelemame; ani siki nweni bo be beme i bara isun pakuma. ori oko mieme se o bara mi pikina ibime. okuma igani inia bie so beinme se ini inia ogboku okweinmame ini se Jizos be miebia ye. Jizos be oyima okunwengiapu Finji Ma Seleme (Matio Mak anisiki mi bu Jizos be iwo chingi ogono mun teke-e mume se aninyo bebe din mi mgba nwose sime Tamuno be tekeme. mi ba siki ori oria obudukoapuma chin se inia bie oyimapu finji now seleme ori okunwengiapu nwose chin apu ma: o pikina Pita nwose chin bo be numbireowu andru be na Jems be n Jon be na Filip be na batolomiu be na be na Tomas be na Jems alfios ya be piki Saimon be na ini ama taribo nwose chin bo be Jems ya be na piki Judas iskariot be na ani ibafibo be. Jizos be Ye Se Nweni die Piki obi Gwome (Matio Jizos be chingi mi ogono oria okunwengiapu ma na korobo siki pesi kiri bu oria ton-a obudukoapu ma na ori na chie simeme. opuma baka tomoniko aninyo simeme Judia bie na Jerusalem bie na Tayo na Saidon na toru-a kongo opuama ma bu weribo apu na o damabome o poki na piki inia obi ma na gwobia erechi. Sitema bufuka se piri sime apu ma soni piki bome se ori ini gwome. mamgba bukuroma bara se o lama dokime aniatibi kuro obu pakapaka bo inimgba gwoabe. biebele Na Ngiri Na (Matio Jizos be oria obudukoapu ma diki se nwo beme biebele sime omine igwein-apu ma piri; Tamuno amanyanakiri mi ominea ye-e! biebele sime omine mioku buru pukotariari apu ma piri; ominea bulo beinbia! biebele sime omine mioku owuari apu ma piri; o oderibia! biebele sime o piri tomoni taraka se o werimabia piki o sikibia siki piki o wolobia siki piki omine siapu-e nwose o chinbia siki Tombo Toku be tobi gose! biebele ani mi miebia siki o biebele bu seki aniatibi ini sobie opu gbeinye se koroma o piri warabe. aniatibi inia biejuadapu ma ani gbori bara mi nwose ikiankoroapu ma mieme. okuma ani balafamaye so omine mioku ngo kon apu ma Piri oku diki; omine ominea sarasara dein dumo mi nyanasam! ani balafamaye so o piri oku diki omine mioku fi bulo beinma apu ma buru o taribia! ani balafamaye so o piri oku diki omine mioku deriari apu ma; o kururu pikis owubia! ani balafamaye so o piri oku diki tomoni mamgba obu ibiye dukoari siki aniatibi ini biejuadapu ma iruo ikiankoroapu ma bu ari gbori aye ma nwo dukome. Nyana Tarakapu Piribia belema (Matio okuma a duko omine i naa-ari ma piriabe: omine omine na tarakapu ma belema ibi se tarak se o werima apu ma mie o wori apu ma omine ini belema piki teke o mie sima apu ma piri. gbori amgba bu i burome bebe ye inibo piki isi amgba mi soni buro tomonibo iya ogono gbana buchuaye mi sin okime bebe ye o piki bie chua buchuaye mi so sin oki. bara yebi bo goyegoye se inibo piri se tomonibo piki i nyana ye nwo okime bebe bari ani gbela ma. Jin-apu mie i piri now bi bara mi iri soni nwo mie jin-apu piri. i belema apu henge i nwo belema okuma nde i gose belema nwo nyanabia ye? Simieapu ma soni ini ini belema apu ma nwo belemame! nemikase ibi se i mie apu kenmge ibi se nwo mie okuma nde i gose belema nyanabia ye? Simieapu ma soni ani ini miemie oku-e! piki toruse diki na ineda ye se i gbeinbia apu ma kenge i ye se nwo bolo okuma i che gose belema nyana be? Simieapu ma soni ini koko ye se inia juo simieapu ma bolo bolo ini igbiki tibi mi nyanabobia erechi! iri na tarakapu ma belema se ibi se ini mie ye se nweni bolo bari ani se bieton ma omine opu gbeinye nyanabia piki Geletein Tamuno be awo nwo sobia. aniatibi ori ibi se miebaka be dinka apu ma na piki sitibi nyana apu ma na miemieme. dikibugerere nyana ominea da be dikibugerere nyana bara mi. berekon Jin-apu Piri (Mation berekon jin-apu piri ma Tamuno be piki berekon i piri eke bresi pele jin-apu piri ma Tamuno be o piki beresi pele i piri eke sibubarasin jin-apu piri Tamuno be piki sibubarasin i piribia. se die jin-apu piri Tamuno be piki ye se die i piribia. ini jokuma ton bein wa punu chua jike gboloma se ineda bara nwose bielokoko bu okibo ikubu sarabia. i se yeton jin-apu piri ye ani Tamuno be piki se ton i piribia ye-e. Se Jizos be mi kabo mi kon ini pirime: Torumgbolu punbo ineda ateli se jin torumgbolu punbo die eke o nemikase oko mieme beb inimgba sokoro ololo bie sobia. opu sotein ye se o diearibo nengike; okuma yedawoaribo goyegoye o dawo sosam nwo bebe o ye se o die bo be simeoku simebia. Nde i gose i mbire be torumgbolu bie sime fun ori se i torumgbolu bie sime chin-ikiba mi se yechin ka ye? i ineda nwose i mbire be bebia oku Sisi i mbire ye ari i torumgbolu bie ani fun mi sin okuma i torumgbolu bie sime chin-ikiba mi i orike? iri opekelepepe tomonibobo! Tatari i torumgbolu bie sime chin-ikiba mi sin anisiki mi i ibioku ineda i mbire be torumgbolu bie sime fun mi ori se ani sinbia ye-e. Chin Na ania Mgbolu Na (Matio ibi chin si mgbolu chua eke ani si chin piki ibi mgbolu chua eka oku-e. goyegoye ani chua mgbolu bu ini weri ani lekirime i ineda iga piri bie fig chin mgbolu kain-eke anikanika oju daka-dakama chi sime piri bie grape chinmgbolu kain-eke. bo be o kubiemgbolu sime ibi ngo bu weri ibi ye pakumabome sib o be piki o kubiemgbolu sime sin go ma bu weri siye pakuma bome. aniatibi bipi mi kubiemgbolu mi bie bein-aye ma min ani okwein pakumaye-e. Wari Nama Mama apu Ma (Matio Nde o gose Nyanabo Nyanabo nwose i chin se a duko piriari ye mieka ye? damabo se iya okwein ma poki se ari dukoye mie bo goyegoye o kikaye a nwose o diebia. nama-a siki kiri souk gbunma se iku ogono chuku tere dupari namabo simeoku o nwo simeme opu meni seribo bein se ani baku wari mi bu sarame okiuma ani ineda ani jikeke aniatibi ini ibioku se ani namame. iya okwein ma naa se ari dukoye mieka bo be papa kiri ogono wari nama bo simeoko o nwo simeme chuku tere dupari oforika bara bu opu mengi seribo ani wari mi la siki ani kirkiri ani balafama bara se biki sara oku diki! Jizos be Rom owunitibinibo be Firinwengibo Gwome (Matio Jizos be maa okwein ma kon tomoni ma piriso siki o so Kapaniom mume. gbori Rom owunitibinibo obu yela firinwengibo nwo nyaname be bo be obi se fi-e ton-abe. owunitibinibo be Jizos be gbolomaye nwo naa siki o Juapu ma bud a seniapu firimame mum o chin se o bo oria firinwengi bo be now gwebia bara. Jizos be damabo se ibioku se o tekeme be bo be kokoma ye bu i bara barachua bime. minea tomoni ma belemame ori mi bara na minea tekewari mi nwo nama wa piri ye-e. ani Jizos be ini na mun ye-e. o wari na ma sasaka simeogbo owunitibinibo be oria ikiapu firimame na ini duko o piri Senibo ibufukama ma. iri iya wari bo mi i gbeinke na i damabo mi i gbeinme nwo be koroma a piki nwo nyana ibu pirike. iri pa ton iya firinwengibo be obu ibibia. soni ini i se i nengi owunitibini chuku koroma bo-e a piki i chuku bie sime owuni nyana warabe. a ton mi bo piri Mun! o piki mume. a ton isibo piri. bo! o piki bome. a piki ton iya omonibo piri Mun min mi mie! ori ani mieme. Jizos be obu gbiripume o min mi naa siki o vinpiki nwose o duko sime tomonikpo mi beme Ma a nwo sime bereni orike a duko o piriabe izrel mi bie soni! okunwengiapu ma vinpiki owunitibinibo be wari nwo mume se oria firinwengibo be doki roime bu ibisa bo barabu. Jizos be debofisa eremenibo owutoku Sisemame boka kala siki boro seso Jizos be Nein nwo chin gbori ama mume oria obudukoapu ma nab aka tomonikpo na obu so se mume. mun ama mi be onu book mi kirikiri duein igbe pura apu suguma pakabo ori na bianmame. Fibo be nyengibo ngeri yi toku-e debo fisa eremenibo-e ama mi bie weri pakabo baka tomonikpo piki ari na omi-e. be ari ori siki ori opuma a dikitibifoinme se o nwose a beme owuma. o nwengi saba mun bara se fibo-igbe mi lama ye-e se ani apu ma dachieme. Jizos be nwo beme asemenibo! a nwose i beme Sise! Fibo be sise se saki okweinme se Jizos be o boroma nyongoro ma pirime. balafa tomonibo goyegoye bie so beinme se ini Tamuno be tokonime. opu ikiankorobo minea ogboku pakabosam! ini nwo beme; Tamuno be o bo oria tomoni ma duaboroma-e bosam! Min Jizos be gboloma bere mi wasama mun se mi mgba kelemame piki ani kelema-a nyo ma na. Jon Mengisara bo be okunwengiapu Ma (Matio Jon obudukoapu ma maa aye ma gbolomaye mamgba nwo duko o piri siki ori inia bie mama apu chin obu pirime ini seni Nyanabo be firimame na ini o gbela Jon be bere be boabe nwo be bo be iri muno se wa toru se jinbo diki-au? ini bo Jizos be la siki ini wno beme Mengisara Jon be wa se firimame i gbola o bere be boabe nwobe bo be iri muno se wa toru se jinbo diki-au? ani gbori siki bi Jizos be ton-apu nwo gwome inia obi ma bu fin-fin obi ma na siteme desin se piki ton-a torumgbolu pun apu na nwo gwome. Jon okunwengiapu ma pekereme o vinpiki mun se omine orisa aye ma na o naasa aye ma na duko Jon be piri: na torumgbolupun apu ma ineda ye orisam ikeliapu ma ineda nwengiabe bukan obi kon-apu ma mie fiafiamabe beri iniki apu ma ineda ye naa-abe fiapu ma ini fibu nwo sisema se dumomasam piki ibi bere mi nwo duko igwein-apu ma piriabe. bu mama kubie nyanaka apu ma nyana biebele la oku diki! Jon okunwengiapu ma so siki Jizos be saki Jon be gbolomaye nwo duko tomonikpo mi pirime: o paka piriele mi bie Jon be damamum siki cheye o nwo oribia erechi o mun? Foru jikeari gbori osoin bele? paka mun che diki-e mun? Loko-a bite biri bo muno? Kokomaye-e ani bara nwose ye biri se alati kon-ari apu ma amanyana-apu-wari ma bie ini omi-e! duko okom cheye o pakamun nwo diki-e mun? ikiankoro bo muno? iin kokomaye-e a duko o piriabe na ibioku se ikiankoro bo nengi bo o nwo orime. Jon be ani fiafia diri mi bere be bo-e: be iya okunwengibo be-e Tamunno be nwo beme ari iya okunwengibo be se i toroko firimabia se ori ateli mi nwo finji i piribia. duko o piriabe Jizos be nwose chua okweinme Jon be ori opusotein ini yisa bo goyegoye nengime. okuma Tamuno amanyanakiri mi bie sime boka tein bo be opuso o nengime. Tomoni mamgba o name; anitein-anga amaochoapu ma so o dukoye name; ini mi bipipoki bu Tamuno be biari karakaraye mi mie apu ma-e Jon be piki mengi se ini sarasam. Farisiapu ma na oloko dieapu ma na Tamuno be bi na ini sime nwobe bara mi nwo sikimes se dukuke Jon be mengi seni ini sara. Mioku cheye a nwo seni mi buo be apu ma nwo otoma be? ini che kike? bie sime awomeni simeoku mi ini simeoku-e. Gbori kpo bu simeapu oloku jin kpo lu simeapu pirime Wa ereya-akwa fari o pirime okuma o seki dukuke! Wa duein dipi nime chu o pirime okuma omine owu dukuke! mengisarabo be bome o buru se bubamame se piki iru buke o nwo beme Siteme o bie omi-e! Tombo Toku be bome se yefi piki bume o nwo beme be bo be diki! ori opu fiye fib o-e piki iru bu bo-e taksi ocho-apu na ini depakumapu na ikiabo! simeoku-simeku soni Tamuno be nemi mi ani kokomaye so ani bereni oki ma pirime. Jizos be Saimon Farisibo be Wari bie omi-e Gbori Farisibo Jizos be chinme ori na yefibia erchi Jizos be oria wari mun se kponji sime yefime. eremenibo ani ama mi bie simeme ari sibo-e a name na Jizos be Farisibo be wari yefiabe ani ari alabasta olo ololo nwo oki bo ye-e kunu olo bie bein warabe Jizos be obuju chie simeme o buo chuku bu owuabe piki aria owu mengi ma se o buo ma pisimabe. anisiki a tibi inime nwose o buo ma gurosinme bipi se ari nonju se kunu olo mi se aria bu sarame. be chin Farisibo be min mi ori siki o nwose obu beme be tombo be nemikase kokoma ikiankorobo okuma mgboku bara se o lamari eremenibo ma be sime bara o nwo nemisam mgboku a kon-ari si dumo mi o nwo nemisam! Jizos be nwo se o pekereme Saimon a duko i piribia ye a nwo nyana warabe o nwo beme Yediebo duko okom. Jizos be saki nwo beme Mama owuapu omi-e igbiki se nweni bolo bara sa olo apu gboribo o bara seleba endesonoasifinji sa nwo olome isibo be seleba mesi-oyifinji sa nwo olome. bu ineda gbein bo ofori-e ani ori inimgba sama nwo woloma sin ye-e. inia bu tubo o belema tein be? a koroma bara Saimon be pekereme o bakateinye bu barasin piribo be-e. Jizos be nwo beme i pekere bara mi karakarame. o toru piki eremenibo ma da se nwose Saimon be beme Ma eremenibo ma i ari ori? ari iya wari nwo bome se buo sikiribia mengi i se i pirike okuma ari a torumgbolu owu mengi ma nwose i buo ma sikirisam se a tibi inime se ari gurosinsam. i bipi nonju se i oki wari bie chuke okuma ari ma a barasinke bipi se i buo ma nonju bu a bo siki ngisi. i piki pulo pakuma bo se i tibi ombike okuma a kunu olo nwo seni i buo ma sara bilemasam. ani okuma a duko i piriabe a diepakuma opu belema mi piki diebelemasam na aria ton-a si ma bu ini barasin a pirisam. okuma ini kalaye bu barasin piribo goyegoye piki kala belema kenge deipakumame. anisiki Jizos be nwo seni eremenibo ma beme iya si ma bu ini barasin i pirisam. debul ogono sime isiapu ma saki nwose inia bu ma beme be bo be tubo se si ma bubarasin nweni piri-au?  okuma Jizos be nwose eremenibo ma beme iya bereni i duaboromasam deinma bu so. Jizos be dukonwengi eremeni Ma Siki bo gboribiri la siki Jizos be so ama ma na iwoama ma na nwo muma borome Tamuno amanyanakira mi be ibi bere mi wnos duko simeme. oyima obudukoapu finji ma ori na mume eremeni piki oko mieme siteme nyana se o gwo apu na piki jin obi bu o gwo apu na (Meri ma ini Magdalin se chin bo ma) a bie o sonome-a siateme nwo desin bo ma na Kuza Herod berekonwari bie sime firinwengibo be tas ma na Susana ma na piki ton-a eremeni na ini nyana-a ye nwose barachua Jiozs be na oria obudukoapu ma na piri apu ma. Yedipibo be Kabo Mi (Matio Mak Tomoni pa gbori ama bu boromun jin ama la bu weri Jizos be damaboabe se baka tomonikpo bo kobirima siki Jizos be mi kabo mi nwo kon ini pirime: Gboribo paka oria ipiamgba dipi-e mume ori ozu mi bie dipiyemgbolu ma nwo wasamari siki aria bu daye ateli aka bu korome ini buo se ari nongame se feni piki ari gbo fime. bu daye dupari kiri korome se dipiaye se ma bipi toluma siki ari saminame aniatibi kiri mi lokolokoke. ma bu daye iga ogboku korome ari dipiaye ma na so pakame se iga ma ari temi bame. da dipiyembolu ibi kiri bu korome se ari senime se piki mgbolu chuame mgbolu-a sonoasi gbori chin gbori chin bu chuame. Jizos be ania kuluma nwo beme ani okuma o poki o beri nyaname bebe! Maa Kabo ma Gose Kon Ye (Matio Mak oria obudukoapu ma o gbelame na nde mi kabo mi fieari ye be pekereme Se Tamuno amanyanakiri mi be boi-a ye ma nemibia nemi mi ini se o pirisam okuma kiri kon apu mamgba ani kabob bu-e miese ini diki se ori se ori eka bara piki poki se kainbo eka bara. Jizos be Yedipibo kabo Mi Fieye Now Pufinjime (Matio Mak Min ani kabo mi fieari ye-e: dipiyemgbolu mi ani Tamuno okwein mi-e. aka bu koro-a ye ma ani okwein mi naa se oru be bo inia kubiemgbolu bie okwein ma sin oki apu ma-e miese ini berenika bu duaboroma nyana eka bara. kiri ogono koro dipiyemgbolu ma ani okwein mi naa se biebele seni oku mi oki apu ma-e. okuma ani ibioku se gbisiri inia bie so mum kuno chuake; kala siki kenge ini nwose ani berenime se biki sikimame dadiki siki mi bu. ma ogboku koro dipiyemgbolu ma ani okwein mi naa se mi dumo mi be bubalabala na ngo ma na sekiri be torubekema na gbolom ini temi siki inia chingbolu ma bari kpo se biake. kiri bu koro dipiyemgbolu ma ani oku mi naa oki se ani dukoye mie apu ma-e ini piki inema mun ini chinmgbolu chua siki lame. boli Chuku Sime Tonjie Mi (Matio Tojie chua se ani seni boli chuku bie gbin koroma anikanika monoye chuku koromabia bo ofori-e. aninakaraka ori ani seni tonjie gbanaye ogono gbanabia miese nweni ania nia oribia bara ini so boari siki. boi bu simeari yegoyegoye ini ani pakumabo belemabia ini gbein koroma yegoyegoye ini piki ani dokipakumabo se enekubo bu koromabia. anierechi ye poki bu omine obu obi; aniatibi ye nyanasa bo goyegoye ini barima inibo piribia okuma nayana ye ofori bo goyegoye inibo nyaname nwo be kala ye mi soni ini piki inibo bara nwo okibia. Jizos Nyengi Ma Na oria owuapu Minapu Ma Na (Matio Mak Jizos be nyengi ma na oria owuapu minapu ma na o dama bome okuma tomonikpo mi gose ini ineda somun o lake. Gboribo nwose Jizos be beme inyengi ma na iya owuapu minapu ma na nungo anga chiesime se i ori biabe. Jizos be nwose inimgba beme i nyengi ma na iya owuapu minapu ma na ani Tamuno okwein mi na se ani duko ye mie apu ma-e. Jizos be irisi deinmame (Matio Mak Gbori ene Jizos be oria obudukoapu ma na gbori aru nwo bukulome se nwose ini beme o ye wa dapa mi saba isi pekere mi mun. an ini saki paka ye-e. ivala chua muari siki Jizos be bololo monomer. Kuro foru fie dapa mi bie korome se mengi saki aru mi bie so bein-abe anigose inimgba opu fa bie omi-e. ma Jizos be damabo se o wo sisemame se nwo beme Yediebo Yediebo! Wa faabe! Jizos be sise bereton foru mi na ambua ma na irisi na pirime se ari yawuma simeme seni nyo mi opuma deinme. o nwose obudukoapu mas beme Nde ominea bereni mi? okuma ani ijira se inia bu sarame inia bala piki fame se nwose jinbo-jinbo beme be boro tubo? o bereton foru na ambura ma na pirime ari piki o bipipokime! Jizos be Sitemes bie Sime owubo Gwome (Matio Mak Jizos be na oria obudukoapu ma na saba Garasa pakere irima nwo mume Galili bu weri`bo dapa mi be sabamanga. be kiri ogono koro chie anaga siteme bie bu sime gbori owubo ama mi bie pakabo ori na iriamame. o papabu sin nwengi bolo siki lasam o piki wari bie sime dukyke duein dipi piri bie mi o siki mamgba simeari ye-e. Jizos be ori siki o gelema olokume o toroko biki koro se gele puko bu owu se nwo beme Jizos Gele Tein Tamuno be Toku! i iri na che mie bi? ari i tekeme bufuka se i piri ma! min mi nwo beme aniatibi Jizos be ton siteme be pirisam na ori o bie pakaso. Ton-a siki ani nwose kuroma ori olosam ini ikolibo bara nwose o werime nwo be soni 