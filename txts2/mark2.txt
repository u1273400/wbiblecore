MAK 13
gose. 17Ari enema balafamaye so fura eremeni ma piri bia oku diki piki baka awo olo nyengiapu ma na! 18O Tamuno Be teke na man yema fongu siki ari paka ma! 19 Anatibi ari ebema bie paka bia bufuka mi sitein tomonikiri mi bie pakasa bufuka goyegiye now nengi bia Tamuno Be saki tomonikiri mi teme siki ngisi bo min siki mi so la Oko sime ye soni bari piki eke. 20Okuma Nyanabo Be ari enema be kien bipi mi bu o yesin sam; O nemiskase oko mie ka okuma, ana bie dumo pakabo bia gboribo soni ofori-e O seleokisa tomoni ma gose, ani simeoku-simeoku soni ori enema bu yesinsam. 
21 “Anisiki tomonibo nemikase nwose o beme Diki Mesaya Be, o mio omi-e! anikanika, Diki anio ori omi-e bebe – 0 bereni ma 22Anatibi iruo Mesayapu na ituo ikiankoroapu na pakabo bia Ini elekima na bugbiripumaye na now diepakuma bia se obori se Tamuno Be seleokisa apu ma soni now chin bia erechi ani boro sarasarame bebe 23Omine obu obi A ye goyegoye duko o pririsam siki mi ma la ka sime ogbo.
Tombo Toku Be Oria Bo mi
(Matio 24.29-31; Luk 21.25-28)
24 “Ari enema bie, bufuka siki mi boro siki iruna mi kanakana bia aklu mi bari bia eke, 25Loliama sobie weri sokoro koro bia, sobie sime kuroma jike se aria nyoma bu sikima bia 26Anisiki Tombo Toku Be tolupaka bia so elekima ma bie weri opu kuro na boma na bu bo bia. 27Ori enjelapu ma firima pakuma bia, tomonikiri mi be inein-a ikolima bie mum Tamuno Be seleokisa apu ma kobiri bia tomonikiri mi be gbori ikoli ibie okimum isi ikoli la.
Fig Chin mi be Dawoye
(Matio 24.32-35; Luk 21.29-33)
28 “Ye fig chin mi dawoye so o piri. ana ikpangima iwo piki loko warasika, se ani saki inyanya chuari siki o nemime na ituakpoin kpeki sam. 29Ani gbori bara bu man ma paka se omine ori bia siki o nemi bia na siki mi kpeki sam, ani saki bia erechi bukarakaramabe. 30Min mi o nwose biekoma! Man ye mamgba mie bia mioku dumo sime tomoni mamgba ma fi fama ka sime ogbo. 31So na tomonikiri na boro bia okuma iya okweinma ngisi boro eke.
Gboribo Soni Ene mi na Siki mi na Nemi ke
(Matio 24.36-44)
32 “Gboribo soni ani simeoku-simeoku, ene mi anikanika siki mi bo la bia siki now nemi ke sobie sime enjelapu ma soni ini nemi ke, piki Toku Be soni; Dabo Be kenge mi ani nemi ye-e. 33Koru bu o sime bia bara ani mina wari koromaso bolo nyo mun bo simeoku ani sime bia oku-e wari se oria firinwengiapu ma bara chua, se inibo nwengi bia firi se bobo pirime na ini nwengi; se duko book korubo be pirime na o koru bu sime. 35Ani erechi o koru, aniatibi wari nyanabo be bo bia siki o nemi ke sosi saso biri-e, anikanika din karakarama ogbo-e, anikanika ene ma baka sime ogbo-e, anikanika irua paka kirikiri bia. 36Bekema bu o bome bebe o mono bu o deokibo ori ma. 27A duko o pririari ye mi anikuma a now duko nweni mgba piriabe: O koru bu sime!
Ini Biya Jizos Be piri Bere mi
(Matio 26.1-5; Luk 22.1-2; Jon 11.45-53)
14 Mioku mama din konme Sababoro piki Suka Fituru Alali mi bo la. Tibini agbamieapu mana Oloko dieapu ma na book dokiabe boima Jizos Be jun se o ba bia erechi. 2”Wa alali mi fiari siki bu ani mie eke,” ini now beme, “tomoni ma bofa ama fiema ye mie.”
Betani bie Ini Pulo se Jizos Be Tibi Sarame
(Matio 26.6-13; Jon 12.1-8)

3 Jizos Be Saimon bukan-obi kon wari simeari siki Bertani bie, o yefiari ogbo, ani gbori eremenibo alabasta now chin olo ololo na so bo ye-e, opuma yela kunu olo-e ibi nad now chin ye ini nwose mie olo-e, ari ololo mi ba se kunu olo mi se Jizos Be tibi sarame. 4Ani, anio sime dapu buosome, se nwose jinbo-jinbo beme, “Nde a gose min olo mi papa now igweinmari ye? 5Ini ineda mgboku ani Seleba pekere-a jiasa deri bia, se igbiki mi se die igwein-apu ma piri bia” Se ini kuroma a diki-iganime.
6 Okuma Jizos Be now beme, “Omine a weriso! Nde o gose a bufukamari ye/ Ari ibi piki bigbein ye now mie I piri sam. 7Siki mamgba igweina-apu ma ini omine na omi-e, o bi siki mamgba I nyana bo eke. 8Ari ineda mie bia ye a now mie sam; a kunu olo se iya oju sarame, se ibi ski se ani karakarama dipi siki mi werimabe. 9Mioku, a kokomaye duko o piriabe na ini Ibi okwein mi duko bia nyo goyegoye, bebe tomonikiri mi kelema koro bu a se biekoroma bia a mieye mi ini ani duko gbaso bia.”
Judas be Jizos Be sen Ibafi mi Berenime
(Matio 26.14-16; Luk 22.3-6)
10 Anisiki Judas Iskariot, oyima obudukoapu finji ma bu be gboribo be paka so tibini agbamieapu ma damamume, Jizos Be se ibafi bia erechi. 11Inia bie opuma beleme o duko bia ye na bia erechi, se igbiki bereni o pirime. Ani Judas be saki embe dokiye-e Jizos be boroma ini piri bia erechi.
Jizos Be Oria Obudukoapu ma na Sababoro Alali Fiye mi Fime
(Matio 26.17-25; Luk 22.7-14, 21-23; Jon 13.21-30)
12 Suka Fituru Alali mi be tatari ene mi bu, Sababoro Alali fiye mi be ananama ini now mi, Jizos Be obudukoapu ma o gbelame, “Nde I bi na wa mum iya Sababoro fiye mi karakarama I piri now be nyo?”
13 Anisiki Jizos Be inia bie mama apu firima pakuma se nwose ini beme, “Omine opuama mi bie mum, mengi ojongo pura gbori owubo omine na iria bia. Omine o duko 14o so bia wari bie so, se nwose wari mi nyana bo be be: Yediebo be now beme, Nde iya bie mi, iya obudukoapu ma na iri na Sababoror fiya mi fi bia bie mi? 15Anisiki o gbori opu ogono wari bie gbori bie se o die bia, ini ani telima piki ani birima koroma warabe, anio o ye mamgba karakarama wa piri bia.”
16 Obudukoapu ma paka opuama mi mume, se Jizos Be duko ini piri bara mi mgba now doki orime; se ini Sababoror fiye mi karakarama werime.
17 Saso so siki, Jizos.Be oyima obudukoapu finji ma na bome. 18Ini debul ogono sime yefiari ogbo, Jizos Be nwo beme, “A duko o piriabo na omina bie gboribo I se ibafi bia, ani iri na boli bieri bo.”
19 Obudukopu ma ani inia bubalabalamame se gboribo gboribos saki o gbelame, “Pikipikiye ofori-e, i i be ke ani ka?”
20 Jizos Be pekereme, “Omine oyima apu finji ma bie gboribo-e iri na gbori boli bie fituru se suari bo be-e 21Tombo Toku Be o fi bia, Fiafiadirima duko na o fi bia now be bara bu; okuma ani balafamaye so ori bo be piri bia now Tombo Toku Be se ibafi bia bo be! Ani mgboku ibitein ori bo be piri bia ini nemikase ngisi o yi ka okuma!”
Nyanabo Be Saso Fiye mi
(Matio 26.26-30; Luk 22.14-20; 1 Korintapu 11.23-25)
22 Ini yefiari ogbo, Jizos Be fituru okime, miebaka be teke kon, ani pu, se ani seni ora obudukoapu ma pirime. Se nwo beme, “Omine ani oki, mi iya oju mi-e.”
23 Aniski ori omongo mi okime, miebaka se Tamuno Be be, se ani boroma ini pirime; se ini mgba ana bie weri bume. 24Jizos Be now beme, “Min iya oju pulo mi-e, osun sara ton-a apu piri ye mi, iya oju pulo mi se Tamuno oboku mi miekuroma ye mi. 25A duko o piriabe, a bari ngisi min iru mi bu eke, okimun a Tamuno Amanyanakiri mi bie iwo iru mi bu bia ene la.”
26 Aniski ini gbori nime chu se so Olivs Tundu mi now mume.


Jizos Be Pita be O Piki bia Ikian now Korome
(Matio 26.31-35; Luk 22.31-34; Jon 13.36-38)
27 Jizos Be nwose ini beme, “Omine mgba ibu mangi sikima se I koroma so bia, anatibi fiafiadiri mi now beme, Tamuno Be anana korubo be now ba bia, se anana ma mgba galagala bia. 28Okuma fib u ini i sisema sam bebe, ari o toroko pelema Galili mun bia,”
29 Pita pekereme, “Ari ngisi I koroma so eke, isiapy mamgba oko mie soni!”
30 Jizos Be Pita be beme, “A duko i piribe na mi din oboko ma main karama pain ka sime ogbo, tere-a siki i nwose i piki bia na i i nemi ke.”
31 Pita be kuroma pekere, “Ari ngisi be eke na ari I nemi ke, ari iri na fi bia now be soni!”
Se isi obudukoapu ma mgba ani ye mi now dukome.
Jizos Be Getsimeni bie Tekeme
(Matio 26.36-46; Luk 22.39-46)
32 Ini bo Getsimeni nwo chan nyo mi lame, Jizos Be nwose ora obudukoapu ma beme, “O mio sime a mun teke.” 33Anisiki o Pita be na Jems be na, Jon be na, oki obu chuame. Opu kururu na opu buoyi na oria ogono gbaname, 34Se os nwose ini beme, “I kubiemgbolu sime kurukuru baka so-okuma, kalaye kenge konme ani i kosimasam, mioku fi mi be oju aku bu ari omi-e, O mio sime se koru.”
35 O kele soma toroko mun, obu se chama kiri gbin se tekeme na, ani sarasarame bebe ye o min bufuka siki mi bie so ma. 36O tekeme, “Dabo i Da! Ye mamgba iri na sarasarame. I ogono min torusiori omongo mi deki sin. Okuma iri bi ye ke, okuma iri bi ye mi-e.”
37 Anisiki o vinpiki bo se tere-a obudukoapu ma monoari oku now ori, se nwose Pita be beme, “Saimon, i mono-au? i ineda gbori awa nwose mono ka bu sime ka?” 38Se o nwose ini beme, “O Koru se teke miese o biki telima bie so eka bara. Teme mi ani bereni warabe, okuma ojumini mi ani inyo nyana ke.”
39 O piki gbori siki se nwengi somun teke se ari gbori okweinma konme. 40Anisiki o vinpiki obudukoapu ma damabo, se ini monoari oku orime; ini ineda inia torumgboluma finji ke. Ini duko o piri bia ye soni ini nemi ke.
41 O tere-a siki karama vinpiki bo siki, o nwose ini beme, “O pa mono se myosara-au? Ibisam! Siki mi bo lasam! Diki, mioku ini Tombo Toku Be boroma sibubein apu ma kuro mi pirisam. 42O sise, o ye wa so. Diki, i se ibafiari bo be o mio omi-e!”
Jizos Be Kun mi
(Matio 26.47-56; Luk 22.47-53; Jon 18.3-12)
43 Jizos Be pa okwein ini piriari ogbo, ani Judas, oyima obudukopu finji ma bie gboribo be bo la ye-e. Tomonikpo o bu so bome, okolagijima na mgbelema na ini; tibini agbamieapu ma na, Oloko dieapu ma na, seniapu ma na ini firimame. 44Ibafibo be, ori elekima se tomonikpo mi pirime: “A bipi nonju bia bo ani o bi bo be-e. Omine o kun, se o ju-ju bu ori olo so.”
45 Judas be bo la kirikiri, o so Jizos Be damamun se now beme, “Yediebo!” se o bipi nonjume. 46Ani ini Jizos Be kun se gagama ori olo ye-e. 47Okuma anio chiesime apu ma bie gbori onwubo ora okolagiji now woro se Gele Agbamiebo be omonibo be gbogbo se, o beri pele sin me. 48Anisiki Jizos Be piko deki okwein pakuma se now se ini beme, “Omine okolagijima na mgbelem na nwose pakabo i kun-e bo, oloko se ye chin ka bo mie oku? 49Ene mamgba a koko omine na Oputekewari mi bie yediesime, se omine i kun ke. Okuma Fiafiadirima kokomaye ani now so bia.”
50 Anisiki obudukoapu mamgba o koroma mangi some.
51 Gbori asemenibo, loko bite kenge nwose obu gbein se, Jizos be dukosimeme. Ini o kun dokime, 52okuma o papabusin se mangi, loko bite mi weriso se some.
Ini Jizos Be se Berechiri mi Bome
Matio 26.57-68; Luk 22.54-55, 63-71; Jon 18-14, 19-24)
53 Anieso, ini Jizos Be se Gele Agbamiebo be wari mume, tibini agbamieapu ma na seniapu ma na, piki oloko dieapu ma na kobirima sime nyo mi. 54Pita be o sasama bu ini duko, se Gele Agbamiebo be wari mi be odo mi bie so mume. Anio o nyo koruapu ma na kponji simeme, fini mi anga siki fini temi simeme, obu nwana nwanama bia erechi. 55Tibini agbamieapu ma na bebe berechiri mi mgba na onyechie, bere se Jizos Be punuma bia apu dokime, o ba bia erechi, okuma ini ineda gboribo soni dokibo ke. 56Ton-a onyechieapu iruokon Jizos Be punumame, okuma inia bipiogboso ke ini dukoari berema bu.
57 Anisiki, da owuapu sise se mi iruo mi kon Jizos Be punumame: 58”Wa name o duko siki n, A tomoni nama sa Oputekewari mi now suma gbin bia, se tere-a din boro siki, tomoni nama ka gboriye a now nama chiema bia.” 59Ani simeoku-simeoku soni, ini ineda bipiogboso nyanake inia dukoaye ma bu.
60 Ini mgba torukubu bu, Gele Agbamiebo be o sise se bere se Jizos Be gbelame, “I pekerebipi nyana se ini se i punuma okwein mi piri ka?”
61 Okuma Jizos Be o gboinma simeme, se o piki gbori okswein kenge soni kon ke. Se Gele Agbamiebo be piki bere se Jizos Be gbelame, “Mesaya Be iri, Belemasa Tamuno Be Toku Be?”
62 Jizos Be pekereme, “Iri-e, o piki Tombo Toku Be ori bia o Kuromamgba Nyanabo Be amabara anga sime, se sobie so elekima ma na boari oku mi na!”
63 Gele Agbamiebo be, ora buchuayema jine kan se now beme, “Jin onyechieapu bari mina bupalima ke! 64Omine ora Tamuno fiesima mi na sam. Omina bere pelebipi che ye?”
Ini mgba, ini beresi kon o pirime: na o fi gbeinme. 65Inia bu dapu saki fula se Jizos Be sarame, se ini ye seni o toru se o bakume. Ini now beme, “Mgba mgba, tubo i baku!” Se nyo koruapu ma ori oki se o burome.
Pita be Jizos Be Pikime
(Matio 26.69-75; Luk 22.56-62; Jon 18.15-18, 25-27)
66 Firinwengi Gele Agbamiebo be pirirari eremeniawo ma  be gboribo so bo siki, Ptita be o pa berekon odo mi bie omi-e. 67A Pita be ori siki, o finitemiabe, a kweinma o diki se now beme, “Iri soni, Jizos Nazaret bo Be bu bo-e.”
68 Okuma, ori ani piki se nwo pekereme. “A nemi ke. . . i dukoari ye tibi a kainbo ke,” se o nwengi pakaso nyo mi mume. Ani gbori siki bu oboko painme.
69 Firinwengi eremeni toku ma ari anio ori orime se saki a kon borosa okwein mi duko anio chiesimeapu ma pirime na, “Ori inia bie bo-e!” 70Okuma, Pita be o pa piki ani pikime.
Bolo ka siki bu chiesimeapu ma piki ani duko Pita be ogono gbaname, “I ineda piki eke, iri inia bie bo-e, anatibi, iri soni Galili boo-e.”
71 Ani Pita be nwo be ye-e, “A yekarifime, na a kokomaye mi dukoabe! Ye Tamuno Be bufuka se i piri, a dukoari ye mi kokomaye ke bebe! O bere bari bo be ari o nemi ke!”
72 Ani gbori siki bu main karama oboko painme, se Pita be Jizos Be min bara mi nwose okwein o pirime nwo be oku mi se biekoromame na, “Oboko ma mama siki se pain ka sime ogbo i tere-a siki se i piki bia na i nemi ke.” se o kpoma aku bara se owume.
Ini Jizos Be se Pailet be Toroko Bome
(Matio 27.1-2, 11-14; Luk 23.1-5; Jon 18.28-38)
15 Dede funfun bu tibini agbamieapu ma na seniapu ma na, Oloko dieapu ma na, bebe berekon chiri mi mgba na iria se bere biame. Ini ikoli se Jizos Be ikasime, ori oki se o boroma Pailet be pirime. 2Pailet be bere se o gbelame, “Juapu amanyanabo be iri?” Jizos Be pekereme, “ani I be oku-e.”
3 Tibini Agbamieapu ma ton-a ye duko Jizos Be ogono gbaname, 4ani Pailet be piki bere se o gbela ye-e, “I bipi i pekere eka? Ini duko iya ogono gbana ye ma baka la oku diki!”
5 Jizos Be piki gbori okwein soni kon duko ke ani opuma Pailet be bugbiripumame.
Ini Ba Bere Pele Jizos Be Pirime
(Matio 27.15-26; Luk 23.13-25; Jon 18.39 – 19.16)
6 Sababoror Alali lasiki-laski Pailet be o gbori ikolibo bu barasin bia tomoni ma o bara bi bo goyegoye. 7Anisiki mi bu Barabas nwo chin gbori owubo ikolo bie simeme, nyana berenika be amafiema bie nweni ba apu na ori na. 8Tomonike mi kobirima se saki Pailet be bara bime na o barachua ini piri ani miemie bara bu, 9ori ini gbelame, “O bi-au a Juapu amanyanabo be bu barasin o piri?” 10Ori ibioku nemime na tibini agbamieapu ma dikitorufuka bu Jizos Be nwo boroma bo o pirime.
11 Okuma tibini agbamieapu ma tomonikpo mi chukurumane na Jizos Be nakaraka ini Pailet be bara bi se, o Barabas be bu barasin ini piri. 12Pailet be piki okwein tomonikpo mi pirime, “Nde aniokuma Juapu amanyanabo o nwose chin bo be a nwo mie bia oku?”
13 Ini piki Oloku o pirime, “O se mgbeschin ogono kakiba!”
14 Pailet be gbelame, “Che siye o nwo mie?” Ini piki kuroma olokuteinme, “O se mgbesechin ogono kakiba!”
15 Pailet be o bime o tomonikpo mi biebelema bia ye nwo mie ani o Barabas be bu barasin ini piri ye-e. Anisiki o Jizos Be fomu se o boroma ini pirime; o se mgbesechin ogono kakiba bia erechi.
Owuni ma Jizos Be se Kpotime
(Mati0 27.27-31; Jon 19.2-3)
16 Owuni ma Jizos Be oki se bere konwari mi be odo mi bie some ani govina be wari mi sime anga mi-e, se isi kirikon apu ma mgba chin kobirimame. 17Ini awuwu buchuaye se Jizos Be chuame, iga bu sime chin-ikpangi se amanyanabochu mie, se o chirame. 18Anisiki ini saki o kerenime: “Nangwo dumo sime i piri Juapu amanyanabo!” 19Ini chin se o tibi fomume, fula se o sara, inia buoikpukuma se kpereki, se tibitu o pirime. 20Ini o se kpoti so siki, ini ani awuwu buchuaye mi sin, se ora mgbesechin ogono bakuba bia erechi.
Ini Jizos Be se Mgbesechin Ogono Bakubame
(Matio 27.32-44; Luk 23.26-43; Jon 19.17-27)
21 Ateli ogbo ini Saimon now chin gbori onwubo na iriame o nwengi opuama mi bie so boari ogbo, se owuni ma kuro bara bu o miese o Jizos be Mgbesechin mi purame. (Saimon be Sairini ama bie bo-e, Alekzanda be na Rufos be na da be-e) 22Ini Jizos be oki se Golgota nwo chin nyo mi mume, ani fieari ye, “Kukuro tibi nyo.” 23Anio ini maah nwose chin diri se gwa iru se o piri dokime, okuma Jizos Be ani bu duko ke. 24Ani ini o se mgbesechin ogono kakiba ye-e se ora buchuayema diama okime inia ogboku bu, ini ikian waki ari pirime bobo oki bia ye nwo nemi bia erechi. 25Dede bie esenie-a so biri bu ini o se mgbesechin ogono kakiba ye-e. 26Ini se o punuma bere mi ini now gienme, anabu sime ye “Juapu Amanyanabo.” 27Ini piki mam kurokon furuapu se chua Jizos Be na bakubame. Mgbesechima ogono bu, gboribo ora amabara anga, isibo be piki ora erebara anga bu. [28Min bara mi bu Fiafiadiri mi bie gien ye mi bo kokomaye nwo some, ani nwo beme na “O siyemieapu ma na gboloma gbori fi nwo konme.”]
29 Nwengi boroari apu ma inia tibima ganaganamame se wolo okwein kon Jizos Be pirime, “En-he-e! I koko Oputekewari mi nwo suma gbin se tere-a din bu ani nama bia i nwo be mama! 30Mioku mgbesechin ogono koro bo se ibu duaboroma!”
31 Ani gbori bara mi bu tibini agbamieapu  ma na Oloko dieapu ma na piki Jizos Be nwose kpoti bu, nwose jinbo-jinbo beabe, “O jin-apu duaboromame okuma ori ineda obu duabororma ke! 32Ye wa Mesaya Be ori Izrel amanyanabo be, mioku mgbesechin mi ogono o korobo, ani siki wa o bereni bia!”
Ini se Jizos Be na chua mgbesechin ogono kakiba mama apu ma soni piki o wolome.
Jizos Be Fi mi
(Matio 27.45-56; Luk 23.44-49; Jon 19.28-30)
33 Eneogboin biri bu kanakana bebe ama mi mbga gbeinme, ani sime mum tere-a awa now lame. 34 Saso tere-a so biri bu Jizos Be gele puko nwose olokume, “Eloi, Eloi lama sabaktani?” Ani mi fieari ye, “I Tamuno, i Tamuno nde i gose i dikitorusin ari ye?”
35 Anio sime dapu o duko ye na, se nwo beme, “O poki, ori Ilaiji be chin-abe!” 36Inia bu gboribo mangi mum sapo okime, ani se yelaka iru bie sume se ani seni chin bipi suka, se ani dekichiema se Jizos Be bipi dame, se nwo beme, “O koru! Ye wa diki nwofa Ilaiji be o korobo bai-e tubo mgbesechin ogono o sin koroma bia erechi!”
37 Jizos Be gelema oloku se fime.
38 Oputewari mi bie sime kikichua bite mi main pume, ogono okimun chuku la. 39Mgbeschin mi toroko kpekima chiesime owunitibinibo be Jizos Be oloku se fi oku mi orime O nwo beme, “Be bo be ani kokoma Tamuno Toku Be-e!”
40 Da eremeni anio sime se sasaju bu weri dikiabe. Inia bie sime apu ani Meri Magdalin ma na, piki kala Jems be na Josef be na nyengi Meri ma na, piki Salomi ma na-e. 41Jizos Be Galili bie simeari siki ini mi o duko nwengi se piki barachua o piri ye-e. Ton-a jin eremeni soni piki anio simeme, ori na Jerusalem mi bo apu ma.
Jizos Be Dipi mi
(Matio 27.57-61; Luk 23.50-56; Jon 19.38-42)
42-43 Ani saso birir now la-e muabe, Josef Arimatia bo be bo lame. Ori ani bereton ogbo apu ma bu osi nyanabo-e, piki toru se Tamuno amanyanakiri mi bo bia siki mi diki sime bo-e. Ani ene mi Bukarakarama ene-e, (ani mi fieari ye Inyosara ene mi dukoma ene-e) ani Josef be kubie kuroma Pailet be toroko mun se Jizos Be fioju mi nwo bi ye-e. 44Ani Pailet be bugbiripumame na, na Jizos Be o gbotubara inyo binma sam. Ori owunitibinibo be now chinme, se gbelame nwofa Jizos Be orinyo binma bolo sa etubo? 45Owunitibinibo be duko ye o now na so siki Pailet be duko Josef be pirime na ori ineda oju mi nwo oki bia. 46Josef be loko bite kpo nwo feme, Jizos Be oju mi sin koroma se loko bite mi se ani fina se ani seni ini dupari bu souk idupu bie chuame. Aniski opu
dupari pekere now imgbepele idupu mi bipi gbeinme. 47Meri Magdalin ma na Josef nyengi Meri ma na ani dikisimeme, se ini Jizos Be se koroma nyo mi nwo orime.
Fibuise mi
(Matio 28.1-8; Luk 24.1-12; Jon 20.1-10)
16 Inyo Ene mi boro siki Meri Magdalin ma na, Jems nyengi Meri ma na, piki Salomi ma na, kanu olo now fe se ari se mum Jizos Be oju mi ombi-e mume. 2Chochi ene mi be dede funfun bu, irua paka siki bu ini idupu mi sime anga nwo mume. 3-4 Ateli ogbo ini nwose jinbo-jinbo beme, “Tubo idupu mi book sime dupari mi nwo imgbepele sin wa piri be?” (Opuma duba dupari-e.) Anisiki ini toru deki chiema dikime, se orime na dupari mi ini ani imgbepele obu dasam. 5Ani ini idupu mi bie so mun ye-e, se gbori asemenibo anibe amabara-anga bu simeoku ini nwo orime, biabia koro buchuaye o nwo chua warabe, se ijira inia bu bakama sarame.
6 “Ijira obu bama,” o now beme. “A nemime na Jizos Nazaret bo be o nwo dokiabe, ini seni mgbesechin ogono bakuba bo be. O minyo ofori-e, o sisesam! Diki, min ini o se koroma nyo mi-e. 7Mioku o mum min oku mi duko oria obudukoapu ma na Pita be na piri: Ori o boro tarari Galili nwo muabe, aninyo omime ori oribia, o duko o piri sa bara bu.
8 Ani ini pakabo se idupu mi koroma mangi so ye-e, aniatibi balafa na bugeregere na inia bu some. Ini gbori ye so duko piri bo ofori-e, aniatibi inia balafame.
IBIOKWEIN MI SE OLOMUMA KULUMA BARA
Jizos Be Obu seni Meri Magdalin ma Dieme
(Matio 28.9-10; Jon 20.11-18)
9 Jizos Be fibusise so siki chochi ene mi be ded funfun bu, ori obu seni tatari Meri Magdelin ma dieme, ani o bie bu sonome-a siateme ma desin bo ma. 10A mum seni ani duko ori na nwengiapu ma pirime. Ini kururu se piki owusimeme, 11ini bo naa na a nwo beme, na Jizos Be o dumo warabe, na ari ori orisam, nwo be siki a duko ye mi ini berenike.
Jizos Be Obu se Mama Obudukukoapu Dieme
(Luk 24.13-35)
12 Min mi boro siki Jizos Be obu seni kiri bara bu inia bu mama apu dieme, ini nwengi ama bie so muari ogbo. 13Ini vinpiki bo ani duko isiapu ma pirime, okuma ini ani berenike.
Jizos Be Obu seni Oyi Gboriapu Finji ma Dieme
(Matio 28.16-20; Luk 24.36-49; Jon 20.19-23 Okunwengiapu Mieye Ma 1.6-8)
14 Arimgba be kuluma, Jizos Be obu seni oyi gboriapu finji ma dieme ini yefiari ogbo. Ori ini diki-igani, ini bereni nyanaka ye erechi, piki kuro tibibie chuame ori ori apu ma duko ini piri ye nwo berenika bu, na ini ori orime o dumo warabe. 15O nwose ini beme, “O bebe tomonikiri mi mgba se Ibiokwein mi duko tomoni mamgba piri. 16Bereni se ini mengise sara bo goyegoye duaboroma nyanabia berenika bo goyegoye beresi nyanabia. 17Maa elekima ma be kuro ini nwose bereni nyana apu ma piribia, ini iya ere bu siteme ma desinbia ini kiri bele se okweinbia; 18ini nemikase oruwu olome bebe, anikanika nweni babaye bume bebe ani ye se ini lama eke ini inia bara ma se obiapu ogono gbanabia, inia bu ibibia.”
Jizos Be Ini now Oki Iwo So bie Mume
(Luk 24.50-53; Okunwengiapu Mieye Ma 1.9-11)
19 Nyanabo Jizos be ini na okwein so siki, ini ori iwo sobie mume se o Tamuno Be amabara-anga simeme. 20Obudukoapu ma so mun nyo goyegoye bu Tamuno bere mi dukome, se Nyanabo Be ini na firiwengime, se diepakuma na ini dukoari Tamuno bere mi kokomaye-e, bugbiripuma elekima nwose inia okweinma miekuroma bu.]
ANIBE JIN OLOMU KULUMA BARA
[9 Eremeni ma Pita be na oria ikiapu ma na nwo damamume, se kpuluma ini duko ini pirisa ye mamgba nwo duko ini pirime. 10Min mi boro siki Jizos Be oria obudukoapu ma bu boro iruapakapaka nyo bu weri ton bu sime se dumogbaso oku mi, kunoka duaboroma nyana ye mi firima mun iruasoso nyo lamame.]

